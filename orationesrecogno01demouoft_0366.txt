[378]

122

124

ΔΗΜΟΣΘΕΝΟὙΣ [mx

πον, ἐπὶ ταῖς καλαῖς καὶ μεγάλαις ἐλπίσι ταύταις αἷς οὗτος
ὑπέσχητο, ἐχειροτονήσατε καὶ τοῦτον κάμὲ καὶ τῶν ἄλλων
τοὺς πλείστους τοὺς αὐτούς. ἐγὼ μὲν δὴ παρελθὼν ἐξω-
μοσάμην εὐθέως, καὶ θορυβούντων τινῶν καὶ κελευόντων
βαδίζειν οὐκ ἂν ἔφην ἐλθεῖν· οὗτος δ’ ἐκεχειροτόνητο.5
ἐπειδὴ δ’ ἀνέστη μετὰ ταῦθ’ ἡ ἐκκλησία, συνελθόντες ἐβου-
λεύονθ’ οὗτοι τίν’ αὐτοῦ καταλείψουσιν. ἔτι γὰρ τῶν
πραγμάτων ὄντων μετεώρων καὶ τοῦ μέλλοντος ἀδήλου,
σύλλογοι καὶ λόγοι παντοδαποὶ κατὰ τὴν ἀγορὰν ἐγίγνοντο
τότε· ἐφοβοῦντο δὴ μὴ σύγκλητος ἐκκλησία γένοιτ’ ἐξαί- ιο
φνης, εἶτ’ ἀκούσαντες ὑμεῖς ἐμοῦ τάληθῆ ψηφίσαισθέ τι
τῶν δεόντων ὑπὲρ τῶν Φωκέων, καὶ τὰ πράγματ’ ἐκφύγοι
τὸν Φίλιππον. εἰ γὰρ ἐψηφίσασθε μόνον καὶ μικρὰν ὑπε-
φήνατ’ ἐλπίδ’ ἡντινοῦν αὐτοῖς, ἐσώθησαν ἄν. οὗ γὰρ ἐνῆν,
οὐκ ἐνῆν μὴ παρακρουσθέντων ὑμῶν μεῖναι Φιλίππῳ. ,οὔτε 15
γὰρ σῖτος ἧν ἐν τῇ χώρᾳ, ἀσπόρῳ διὰ τὸν πόλεμον γε-
γονυίᾳ, οὔθ’ ἡ σιτοπομπία δυνατὴ τριήρων οὐσῶν ὑμετέρων
ἐκεῖ καὶ τῆς θαλάττης κρατουσῶν, αἵ τε πόλεις πολλαὶ καὶ
χαλεπαὶ λαβεῖν αἱ τῶν Φωκέων, μὴ οὐ χρόνῳ καὶ πολι-
ορκίᾳ· εἰ γὰρ ἐν ἡμέρᾳ πόλιν ᾔρει, δύο καὶ εἴκοσίν εἰσιν 20
ἀριθμῷ. διὰ δὴ ταῦτα πάντα, ἵνα μηδὲν μετάθησθ’ ὧν
ἐξηπάτησθε, τοῦτον αὐτοῦ κατέλιπον. ἐξομόσασθαι μὲν
δὴ μὴ μετ’ αἰτίας τινὸς δεινὸν ἦν καὶ ὑποψία μεγάλη· “rus
λέγεις,· ἐπὶ τηλικαῦτα καὶ τοιαῦτ’ ἀγαθὰ οὐχὶ βαδίζεις
ἀπαγγείλας οὐδὲ πρεσβεύεις,·’ ἔδει δὲ μένειν. πῶς οῧν; 25
ἀρρωστεῖν προφασίζεται, καὶ λαβὼν Ἐξήκεστον τὸν ἰατρὸν
ἁδελφὸς αὐτοῦ καὶ προσελθὼν τῇ βουλῇ ἐξώμοσεν ἀρρωστεῖν

2 ὑπέσχητο S LY : ὑπέσχετο Α. · ὑπισχνεῖτο vulg. 3 ἐξωμολο-
’γησάμην S L¹ soli, cf. xviii 32 xli 15 xliii 11 12 5 ἐλθεῖν S (add.
ἀπ ant. m. ): ἀπελθεῖν L xulg.: ἐπελθεῖν vel παρελθεῖν al. 10 γένη-
ται Α 11 ψηφίσαισθε 5ι L 1³2: ψηφῖ σησθέ YQ: ψηφίσεσθέ A, cs. §51
12 ἐκφύγοι L v.ulg: ἐκφεύγῃ 2 S¹ corr. οι in erasis) 15 οὐκ ἐνην
om. S text. μεῖναι SA: μεῖιαῖ τι Ηυὶἕ ἔτι μεῖναι Felicianus
17 δύναται S solus 19 οὐ om. S' (add. ant. m.) 21 μετάθησθε
L vulg.: μεταθοΐσθε Schaefcr: μεταθήσεσθε S 27 ἁδελφὸς L Q Ξ

ἀδελφὸς v.:ulg αδελφος S ἐξώμοσεν 5; εξωμόσατο cett.

