x1x] ΠΕΡΙ ΤΗΣ ΠΑΡΑΠΡΕΣΒΕΙΑΣ

τῶν δὲ πρέσβεων τοῖς κατὰ τῆς πόλεως ταῦτα πράξασι προσ-
όδους, εὐπορίας, κτήματα, πλοῦτον ἀντὶ τῶν ἐσχάτων ἀποριῶν
εἰργάσθαι; ἀλλὰ μὴν ὅτι ταῦτ’ ἀληθῆ λέγω, κάλει μοι τοὺς
Ὀλυνθίους μάρτυρας.

5 ΜΑΡΤΎῬΕΣ.

Οὐ τοίνυν θαυμάσαιμ’ ἂν εἰ καὶ τοιοῦτό τι τολμήσει
λέγειν, ὡς οὐκ ἦν καλὴν οὐδ’ οἵαν ἠξίουν ἐγὼ τὴν εἰρήνην
ποιήσασθαι, κακῶς τῷ πολέμῳ τῶν στρατηγῶν κεχρημένων.
ἂν δὴ ταῦτα λέγῃ, πρὸς θεῶν ἐρωτήσατ’ αὐτὸν μεμνημένοι,

10 πότερ’ ἐξ ἑτέρας ᾤχετο πρεσβεύων πόλεως ἢ ταύτης αὐτῆς.
εἰ μὲν γὰρ ἐξ ἑτέρας, ἢν κεκρατηκέναι τε τῷ πολέμῳ φήσει
καὶ χρηστοὺς ἔχειν στρατηγούς, εἰκότως χρήματ’ εἴληφεν·
εἰ δ’ ἐκ ταύτης αὐτῆς, τίνος εἵνεκ’ ἐφ’ οἷς ἡ πέμψασα πόλις
τῶν αὑτῆς ἀπέστη, ἐπὶ τούτοις οὗτος δωρειὰς προσλαβὼν

15 φαίνεται; τῶν γὰρ αὐτῶν ἔδει τήν τε πέμψασαν πόλιν
τυγχάνειν καὶ τοὺς ἐκ ταύτης πρέσβεις, εἴπερ τι τῶν δικαίων
ἐγίγνετο. ἔτι τοίνυν κάκεῖνο σκέψασθ’, ὦ ἄνδρες δικασταί.
πότερ’ οἴεσθε πλέον Φωκέας Θηβαίων ἢ Φίλιππον ὑμῶν
κρατεῖν τῷ πολέμῳ; ἐγὼ μὲν γὰρ εὖ οἶδ’ ὅτι Φωκεῖς

20 Θηβαίων. εἶχόν γ’ Ὀρχομενὸν καὶ Κορώνειαν καὶ τὸ
Τιλφωσαῖον, καὶ τοὺς ἐν Νέωσιν ἀπειλήφεσαν αὐτῶν, καὶ
ἑβδομήκοντα καὶ διακοσίους ἀπεκτόνεσαν ἐπὶ τῷ (Ηὸυλείῳ,
καὶ τρόπαιον εἱστήκει, καὶ ἱπποκράτουν, καὶ κακῶν Ἰλιὰς
περιειστήκει Θηβαίους. ὑμῖν δὲ τοιοῦτο μὲν οὐδὲν οὔτ’ ἦν

25 μήτε γένοιτο τοῦ λοιποῦ, τοῦτο δ’ ἦν τὸ δεινότατον τοῦ πρὸς
Φίλιππον πολέμου· οὐκ ἐδύνασθε κακῶς ἡλίκ’ ἐβούλεσθε
ποιεῖν ἐκεῖνον· τοῦ δὲ μὴ πάσχειν αὐτοὶ πᾶσαν ἄδειαν ἤγετε.
τί ποτ’ οὖν ἐκ τῆς αὐτῆς εἰρήνης τοῖς μὲν Θηβαίοις, τοῖς

1 τῶν δὲ πρέσβεων S L1 soli. τοῖς δὲ πρέσβεσι vulg. 4 Ὀλυνθιων
Α 7 καλὴν LA: καλὴ S vulg. 10 αὐτῆς LF: om. Dobree
cum AB cf. schol. p. 405, 18. · τῆς αὐτῆς S vulg. 13 ταύτης L:
τῆς SYF γρ. αὐτῆς om. Dobree 14 δωρεάς S LA: δῶρα vulg.
17 post ἐγίγνετο in A legitur νῦν δε ἡ μεν πόλις τῶν αὐτῆς ἀφεστηκεν,

οὑτος δὲ χρήματα εἴληφεν. 20 γ’ S. ’γὰρ L vulg. : μὲν ’γὰρ FO:
μέν ’γε Α 26 ἡλίκα S L (corr. pr. m. R). ’ἡνίκα cett.

[386]

Ι47

[387]

148

149

