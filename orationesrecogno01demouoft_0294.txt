[295]

204

[296]

205

206

[297]

207

ΔΗΜΟΣΘΕΝΟΎΣ {xvm

κινδυνεύουσα πάντα τὸν αἰῶνα διατετέλεκε. καὶ ταῦθ’
οὕτω σεμνὰ καὶ προσήκοντα τοῖς ὑμετέροις ἤθεσιν ὑμεῖς
ὑπολαμβάνετ’ εἶναι ὥστε καὶ τῶν προγόνων τοὺς ταῦτα
πράξαντας μάλιστ’ ἐπαινεῖτε. εἰκότως· τίς γὰρ οὐκ ἂν

ἀγάσαιτο τῶν ἀνδρῶν ἐκείνων τῆς ἀρετῆς, οἳ καὶ τὴν χώραν 5

καὶ τὴν πόλιν ἐκλιπεῖν ὑπέμειναν εἷς τὰς τριήρεις ἐμβάντες
ὑπὲρ τοῦ μὴ τὸ κελευόμενον ποιῆσαι, τὸν μὲν ταῦτα συμ-
βουλεύσαντα Θεμιστοκλέα στρατηγδν ἑλόμενοι, τὸν δ’
ὑπακούειν ἀποφηνάμενον τοῖς ἐπιταττομένοις Κυρσίλον
καταλιθώσαντες, οὐ μόνον αὐτόν, ἀλλὰ καὶ αἱ γυναῖκες αἱ
ὑμέτεραι τὴν γυναῖκ’ αὐτοῦ. οὐ γὰρ ἐζήτουν οἱ τότ’ Ἀθη-
ναῖοι οὔτε ῥήτορ’ οὔτε στρατηγὸν δι’ ὅτου δουλεύσουσιν
εὐτυχῶς, ἀλλ’ οὐδὲ ζῆν ἠξίουν, εἰ μῗ] μετ’ ἐλευθερίας ἐξέσται
τοῦτο ποιεῖν. ἡγεῖτο γὰρ αὐτῶν ἕκαστος οὐχὶ τῷ πατρὶ
καὶ τῇ μητρὶ μόνον γεγενῆσθαι, ἀλλὰ καὶ τῇ πατρίδι. δια-
φέρει δὲ τί; ὅτι ὁ μὲν τοῖς γονεῦσι μόνον γεγενῆσθαι
νομίζων τὸν τῆς εἱμαρμένης καὶ τὸν αὐτόματον θάνατον
περιμένει, ὁ δὲ καὶ τῇ πατρίδι, ὑπὲρ τοῦ μὴ ταύτην ἐπιδεῖν
δουλεύουσαν ἀποθνῄσκειν ἐθελήσει, καὶ φοβερωτέρας ἡγή-
σεται τὲις ὕβρεις καὶ τὰς ἀτιμίας, ἃς ἐν δουλευούσῃ τῇ
πόλει φέρειν ἀνάγκη, τοῦ θανάτου.

Εἰ μὲν τοίνυν τοῦτ’ ἐπεχείρουν λέγειν, ὡς ἐγὼ προή-
γαγον ὑμᾶς ἄξια τῶν προγόνων φρονεῖν, οὐκ ἔσθ’ ὅστις
οὐκ ἂν εἰκότως ἐπιτιμήσειέ μοι. νῦν δ’ ἐγὼ μὲν ὑμετέρας
τὰς τοιαύτας προαιρέσεις ἀποφαίνω, καὶ δείκνυμ’ ὅτι καὶ
πρὸ ἐμοῦ τοῦτ’ εἶχεν τὸ φρόνημ’ ἡ πόλις, τῆς μέντοι δια-
κονίας τῆς ἐφ’ ἑκάστοις τῶν πεπραγμένων καὶ ἐμαυτῷ
μετεῖναί φημι· οὗτος δὲ τῶν ὅλων κατηγορῶν καὶ κελεύων
ὑμᾶς ἐμοὶ πικρῶς ἔχειν ὡς φόβων καὶ κινδύνων αἰτίῳ τῇ

2 ἔθεσιν O, cf. ξ 114 5 ἀγασθείη Cobet 9 τοῖς ἐπιταττο-
μένοις post ἀποφηνάμενον add. SLA Dionys: ante ἀποφηνάμενον
vulg.: orn. Harpocr. s. v. Κυρσίλον 10 καταλεύσαντες Cobet

13 εὐτυχῶς om. S L¹ 21 τοῦ θανάτου post ἀνάγκη add. S L A F
vulg. τ post ἡγήσεται Dionys, ε om, O 24 ἐπετίμησε ΑΥ Dionys.

10

15

20

25

