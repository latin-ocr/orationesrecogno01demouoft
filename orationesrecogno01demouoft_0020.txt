PRAEFATIO

gitur, ut crebris exceptionibus paene obruatur regula ¹.
Denique de numeris oratoriis quid dicendum? Nova
quidem multa Blass protulit ex intima rei rhythmicae
cognitione hausta, sed nescio an huius doctrinae arcana
nondum aperuerit, immo vero aperire nemo possit.
Etsi enim periodi Demosthenicae structura est in pri·
mis artificiosa, sentiri magis numeros puto quam celtis
legibus defini1·i; nec nisi textui vi adlata vel oratorie
pronuntiandi neglecta ratione effici potest ut rhythmi
inter se prorsus respondeant, sive membra membris
conferas, sive nexu quodam multiplici, choricorum
ritu, implicatas esse periodos statuas.

Sed haec hactenus. Quantum in textu recensendo iis
debeam qui huic scriptori operam dicaverunt—Reiskio
Bekkero Voemelio Dindorfio—vix possim referre, vix
quid Weilio potissimum quocum ipse saepissime con—
sentio, cuius tanta est iudicii elegantia quanta in cetera
Graecae antiquitatis cognitione eruditio. Dobraeum
etiam et Cobetum‚ viros in re critica omnium sagacissi-
mos, libet nominare. Blassio denique, viro et mihi
amicissimo et horum studiorum magistro ac paene cory-
phaeo, praecipuae mihi grates sunt agendae. Quodsi
ab eo duce saepius descivi, id vel ipse fortasse compro-
babit, qui veri amantissimus non docendo magis quam
dedocendo nobis profuit et cautius euntibus prae—
munivit viam. Non omnia quidem sicut a Demosthene
scripta sunt salva ad nos pervenerint3 quidlibet ad-

¹ e. g. (ut paucissimis utar exemplis) xv 7 τὰ κατερρᾳθυμημένα πάλιν
ἀναλήψεσθε, 4². τοῦ πλείονος ὀρεγόμενος ισως, νί 29 ἀφεστηκότα τὰ τότε
λεγόμενα, xviii 203 αἰῶνα διατετέλεκε, 230 ἑπτακόσια στάδι’ ἀπό, 239
είπερ ἐνεδέχετο παρά, xix 154 διὰ τὸ προκατακεχρῆσθαι, 210 ἐπελαμβά-
νετο ’γὰρ αὐτῆς , 226 πρὸς εκάτερ αἴσθησιν, 305 Φίλιππον ἀποκαλῶν, 308
αυτὸν ἀποκαλοΐ ντας ς.

xiv

