18

19

ΔΙΙΜΟΣΘΕΝΟὙΣ [111

αὐτοί γ’ α’ίτιοι φήσομεν εἶναι, σαφῶς οἶδα τοῦτ’ ἐγώ. οὐδὲ
γὰρ ἐν τοῖς τοῦ πολέμου κινδύνοις τῶν φυγόντων οὐδεὶς
ἑαυτοῦ κατηγορεῖ, ἀλλὰ τοῦ στρατηγοῦ καὶ τῶν πλησίον καὶ
πάντων μᾶλλον, ἥττηνται δ’ ὅμως διὰ πάντας τοὺς φυγόντας
δήπου· μένειν γὰρ ἐξῆν τῷ κατηγοροῦντι τῶν ἄλλων, εἰ δὲ 5
τοῦτ’ ἐποίει ἕκαστος, ἐνίκων ἄν. καὶ νῦν, οὐ λέγει τις τὰ
βέλτιστα· ἀναστὰς ἄλλος εἰπάτω, μὴ τοῦτον αἰτιάσθω.
ἕτερος λέγει τις βελτίω· ταῦτα ποιεῖτ’ ἀγαθῇ τύχῃ. ἀλλ’
οὐχ ἡδέα ταῦτα· οὐκέτι τοῦθ’ ὁ λέγων ἀδικεῖ-πλὴν εἰ δέον
εὔξασθαι παραλείπει. εὔξασθαι μὲν γάρ, ὦ ἄνδρες Ἀθη- 10
ναῖοι, ῥᾴδιον, εἷς ταύτὸ πάνθ’ ὅσα βούλεταί τις ἁθροίσαντ’ ἐν
ὀλίγῳ· ἑλέσθαι δ’, ὅταν περὶ πραγμάτων προτεθῇ σκοπεῖν,
οὐκέθ’ ὁμοίως εὔπορον, ἀλλὰ δεῖ τὰ βέλτιστ’ ἀντὶ τῶν
ἡδέων, ἂν μὴ συναμφότερ’ ἐξῇ, λαμβάνειν. εἰ δέ τις ἡμῖν
ἔχει καὶ τὰ θεωρικὰ ε’ἃν καὶ πόρους ἑτέρους λέγειν στρατιω- 15
τικούς, οὐχ οὗτος κρείττων; εἴποι τις ἄν. φήμ’ ἔγωγε,
εἴπερ ἔστιν, ὦ ἄνδρες Ἀθηναῖοι· ἀλλὰ θαυμάζω εἴ τῴ ποτ’
ἀνθρώπων ἢ γέγονεν ἢ γενήσεται, ἂν τὰ παρόντ’ ἀναλώσῃ
πρὸς ἃ μὴ δεῖ, τῶν ἀπόντων εὐπορῆσαι πρὸς δι δεῖ. ἀλλ’,
οἶμαι, μέγα τοῖς τοιούτοις ὑπάρχει λόγοις ἡ παρ’ ἑκάστου 20
βούλησις, διόπερ ῥᾷστον ἁπάντων ἐστὶν αὑτὸν ἐξαπατῆσαι·
ὃ γὰρ βούλεται, τοῦθ’ ἕκαστος καὶ οἴεται, τὰ δὲ πράγματα
πολλάκις οὐχ οὕτω πέφυκεν. ὁρᾶτ’ οὖν, ὦ ἄνδρες Ἀθη-
ναῖοι, ταῦθ’ οὕτως, ὅπως καὶ τὰ πράγματ’ ἐνδέχεται καὶ
δυνήσεσθ’ ἐξιέναι καὶ μισθὸν ἕξετε. οὔ τοι σωφρόνων οὐδὲ 25
γενναίων ἐστὶν ἀνθρώπων, ἐλλείποντάς τι δι’ ἔνδειαν χρη-
μάτων τῶν τοῦ πολέμου εὐχερῶς τὰ τοιαῦτ’ ὀνείδη φέρειν,
οὐδ’ ἐπὶ μὲν Κορινθίους καὶ Μεγαρέας ἁρπάσαντας τὰ ὅπλα
πορεύεσθαι, Φίλιππον δ’ ε’ἇν πόλεις Ἑλληνίδας ἀνδραποδί-

ζεσθαι δι’ ἀπορίαν ἐφοδίων τοῖς στρατευομένοις. 30
1 αὐτοί γ’ vulg. : αὐτοῖς γ’ S¹: αὐτοῖς F¹B 2 φυγόντων S:

φευγόντων vulg. 4 φυγόντας S ε φεύγοντας vulg. 6 ἐποίει

codd.: ἐποίουν Benseler 10 γάρ om. SY, cs. ξ 21 11 ἐν

ὀλίγῳ S vulg: ἐν ἑνὶ λόγῳ codd. aliquot: ἑνὶ λόγῳ Brodaeus: ἐν ὀλίγῳ
χρόνῳ Α Y 26 ἐλλείποντας vulg. 2 λείποντας S solus

