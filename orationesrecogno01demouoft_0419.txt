10

20

30

xxxj ΠΕΡΙ ΤΗΣ ΠΑΡΑΙῙΡΕΣΒΕΙΑΣ [438]

πρῶτος ἰδὼν ὅτι κοινὸς ἐχθρὸς ἐκεῖνός ἐστιν ἁπάντων τῶν
Ἑλλήνων, ηὐτομόλησε καὶ προῦδωκε καὶ γέγονεν ἐξαίφνης
ὑπὲρ Φιλίππου, πῶς οὗ πολλάκις οὗτος ἄξιός ἐστ’ ἀπολω-
λέναι,· ἀλλὰ μὴν ὅτι ταῦθ’ οὕτως ἔχει, αὐτὸς οὐχ οἶός τ’ 303
ἀντειπεῖν ἔσται. τίς γάρ ἐσθ’ ὁ τὸν Ἴσχανδρον προσάγων
ὑμῖν τὸ κατ’ ἀρχάς, ὃν παρὰ τῶν ἐν Ἀρκαδίᾳ φίλων τῇ
πόλει δεῦρ’ ἥκειν ἔφη,· τίς ὁ συσκευάζεσθαι τὴν Ἑλλάδα
καὶ Πελοπόννησον Φίλιππον βοῶν, ὑμᾶς δὲ καθεύδειν; τίς
ὁ τοὺς μακροὺς καὶ καλοὺς λόγους ἐκείνους δημηγορῶν, καὶ τὸ
Μιλτιάδου καὶ (rb) Θεμιστοκλέους ψήφισμ’ ἀναγιγνώσκων
καὶ τὸν ἐν τῷ τῆς Ἀγλαύρου τῶν ἐφήβων ὅρκον,· οὐχ οὗτος; 304
τίς ὁ πείσας ὑμᾶς μόνον οὐκ ἐπὶ τὴν ἐρυθρὰν θάλατταν
πρεσβείας πέμπειν, ὡς ἐπιβουλευομένης μὲν ὑπὸ Φιλίππου
τῆς Ἑλλάδος, ὑμῖν δὲ προσῆκον προορᾶν ταῦτα καὶ μὴ

,- προΐεσθαι τὰ τῶν Ἑλλήνων; οὐχ ὁ μὲν γράφων τὸ ψήφισμ’

Εὔβουλος ἦν, ὁ δὲ πρεσβεύων εἷς Πελοπόννησον Αἰσχίνης
οὑτοσί; ἐλθὼν δ’ ἐκεῖσε ἄττα μέν ποτε διελέχθη καὶ ἐδημη-
γόρησεν, αὐτὸς ἂν εἰδείη, ἃ δ’ ἀπήγγειλε πρὸς ὑμᾶς, ὑμεῖς
οἶδ’ ὅτι μέμνησθε πάντες. βάρβαρόν τε γὰρ πολλάκις καὶ 305
ἀλάστορα τὸν Φίλιππον ἀποκαλῶν ἐδημηγόρει, καὶ τοὺς
Ἀρκάδας ὑμῖν ἀπήγγελλεν ὡς ἔχαιρον, εἰ προσέχει τοῖς [439]
πράγμασιν ἤδη καὶ ἐγείρεται ἡ τῶν Ἀθηναίων πόλις.
δ δὲ πάντων μάλιστ’ ἀγανακτῆσαι ἔφη· συντυχεῖν γὰρ
ἀπιὼν Ἀτρεστίδᾳ παρὰ Φιλίππου πορευομένῳ, καὶ μετ’ αὐτοῦ
γύναια καὶ παιδάρι’ ὡς τριάκοντα βαδίζειν, αὐτὸς δὲ θαυμάσας
ἐρέσθαι τινὰ τῶν ὁδοιπόρων τίς ἄνθρωπός ἐστι καὶ τίς ὄχλος ὁ
μετ’ αὐτοῦ, ἐπειδὴ δ’ ἀκοῦσαι ὅτι Ἀτρεστίδας παρὰ Φιλίππου 306
τῶν Ὀλυνθίων αἰχμάλωτα δωρειὰν ταῦτ’ ἔχων ἀπέρχεται,
δεινὸν αὐτῷ τι δόξαι καὶ δακρῦσαι καὶ ὀδύρασθαι τὴν Ἑλ-
λάδα, ὡς κακῶς διάκειται, ἢ τοιαῦτα πάθη περιορᾷ γιγνό-

10 τὸ add. Weil ex schol. p. 446, 17 ῐῐ Ἀγραύλου Α 14 προσ-
ῆκον vulg. τ προσῆκεν S : προσῆκε L 26 ὁ ante ὄχλος add. P:
om. S L vulg. 27 ἀκοῦσαι L F Y O Q ε ακουσαι S A τ ἀκούσαι vulg.

28 ταῦτ’ ἔχων ἀπέρχεται] ἔχων ταῦτα ἄγει PQ γρ. 30 ἣ S L
vulg. : εἰ Α, cf. § 309

