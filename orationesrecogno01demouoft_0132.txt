[114]
15

16

[115]

18

ΔΗΜΟΣΘΕΝΟΎΣ [tx

Ἀλλ’ ἔστιν, ὦ πρὸς τοῦ Διός, ὅστις εὗ φρονῶν ἐκ τῶν
ὀνομάτων μᾶλλον ἢ τῶν πραγμάτων τὸν ἄγοντ’ εἰρήνην ἢ
πολεμοῦνθ’ αὑτῷ σκέψαιτ’ ἄν; οὐδεὶς δήπου. ὁ τοίνυν
Φίλιππος ἐξ ἀρχῆς, ἄρτι τῆς εἰρήνης γεγονυίας, οὔπω Διο-
πείθους στρατηγοῦντος οὐδὲ τῶν ὄντων ἐν Χερρονήσῳ νῦν
ἀπεσταλμένων, Σέρριον καὶ Δορίσκον ἐλάμβανε καὶ τοὺς
ἐκ Σερρείου τείχους καὶ Ἱεροῦ ὄρους στρατιώτας ἐξέβαλλεν,
οὓς ὁ ὑμέτερος στρατηγὸς κατέστησεν. καίτοι ταῦτα πράτ-
των τί ἐποίει; εἰρήνην μὲν γὰρ ὠμωμόκει. καὶ μηδεὶς
εἴπῃ, ‘ τί δὲ ταῦτ’ ἐστίν, ἢ τί τούτων μέλει τῇ πόλει; ’ εἰ μὲν
γὰρ μικρὰ ταῦτα, ὴ μηδὲν ὑμῖν αὐτῶν ἔμελεν, ἄλλος ἂν εἴη
λόγος οὗτος· τὸ δ’ εὐσεβὲς καὶ τὸ δίκαιον, ἄν τ’ ἐπὶ μικροῦ
τις ἄν τ’ ἐπὶ μείζονος παραβαίνῃ, τὴν αὐτὴν ἔχει δύναμιν.
φέρε δὴ νῦν, ἡνίκ’ εἰς Χερρόνησον, ἣν βασιλεὺς καὶ πάντες
οἱ “Ἐλληνες ὑμετέραν ἐγνώκασιν εἶναι, ξένους εἰσπέμπει
καὶ βοηθεῖν ὁμολογεῖ καὶ ἐπιστέλλει ταῦτα, τί ποιεῖ; φησὶ
μὲν γὰρ οὐ πολεμεῖν, ἐγὼ δὲ τοσούτου δέω ταῦτα ποιοῦντ’
ἐκεῖνον ἄγειν ὁμολογεῖν τὴν πρὸς ὑμᾶς εἰρήνην, ὥστε καὶ
Μεγάρων ἁπτόμενον κάν Εὐβοία τυραννίδα κατασκευά-
ζοντα καὶ νῦν ἐπὶ Θρᾴκην παριόντα καὶ τάν Πελοποννήσῳ
σκευωρούμενον καὶ πάνθ’ ὅσα πράττει μετὰ τῆς δυνάμεως
ποιοῦντα, λύειν φημὶ τὴν εἰρήνην καὶ πολεμεῖν ὑμῖν, εἰ μὴ καὶ
τοὺς τὰ μηχανήματ’ ἐφιστάντας εἰρήνην ἄγειν φήσετε, ἕως
ἂν αὐτὰ τοῖς τείχεσιν ἤδη προσαγάγωσιν, ἀλλ’ οὐ φήσετε·
ὁ γὰρ οῖς ἂν ἐγὼ ληφθείην, ταῦτα πράττων καὶ κατασκευα-
ζόμενος, οὗτος ἐμοὶ πολεμεῖ, κᾶν μήπω βάλλῃ μηδὲ τοξεύῃ.
τίσιν οῦν ὑμεῖς κινδυνεύσαιτ’ ἄν, εἴ τι γένοιτο; τῷ τὸν
Ἑλλήσποντον ἀλλοτριωθῆναι, τῷ Μεγάρων καὶ τῆς Εὐβοίας

6 Σέρριον καὶ secl. Blass ἐλάμβανεν SL¹2 κατελάμβανε cett.
7 Σερρείου S L : Σερρίου vulg. 8 ἐγκατέστησε Α καίτοι ταῦτα
ΛΟ Vrbinast καὶ τοιαῦτα SLY: καίτοι τοιαῦτα al.‚ es. xxi 16
16 φησὶ vulg. : φῆις S t φῆς L¹ 17 τοσούτου vulg. ε τοσούτῳ S L,
cf. xviii 11 1 18 ἄγειν ante ὁμολογεῖν S L A: post ὁμολογεῖν vulg.

19 τυραννίδας Reiske xcf. viii 36, Libanius iv 821 : τυραννίδα codd.
24 προσάγωσιν S

5

10

¹5

20

²5

