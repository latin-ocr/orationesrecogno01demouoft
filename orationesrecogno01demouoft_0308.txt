[3¹1]

253

254

[312]

255

256

ΔΗΜΟΣΘΕΝΟΎΣ [xvm

ἄλλοις καὶ περὶ τούτων ὑπερηφάνως χρῆται τῷ λόγῳ, σκέ-
ψασθ’, ὦ ἄνδρες Ἀθηναῖοι, καὶ θεωρήσατε ὅσῳ καὶ ἀλη-
θέστερον καὶ ἀνθρωπινώτερον ἐγὼ περὶ τῆς τύχης τούτου
διαλεχθήσομαι. ἐγὼ τὴν τῆς πόλεως τύχην ἀγαθὴν ἡγοῦμαι,

καὶ ταῦθ’ ὁρῶ καὶ τὸν Δία τὸν Δωδωναῖον ὑμῖν μαντευόμενον, 5

τὴν μέντοι τῶν πάντων ἀνθρώπων, ἢ νῦν ἐπέχει, χαλεπὴν
καὶ δεινήν· τίς γὰρ Ἑλλήνωνῆ τίς βαρβάρων οὐ πολλῶν
κακῶν ἐν τῷ παρόντι πεπείραται,· τὸ μὲν τοίνυν προελέσθαι
τὰ κάλλιστα καὶ τὸ τῶν οἰηθέντων Ἑλλήνων, εἰ προοῖνθ’
ἡμᾶς, ἐν εὐδαιμονίᾳ διάξειν αὐτῶν ἄμεινον πράττειν, τῆς
ἀγαθῆς τύχης τῆς πόλεως εἶναι τίθημι· τὸ δὲ προσκροῦσαι
καὶ μὴ πάνθ’ ὡς ἐβουλόμεθ’ ἡμῖν συμβῆναι, τῆς τῶν ἄλλων
ἀνθρώπων τύχης τὸ ἐπιβάλλον ἐφ’ ἡμᾶς μέρος μετειληφέναι
νομίζω τὴν πόλιν. τὴν δ’ ἰδίαν τύχην τὴν ἐμὴν καὶ τὴν
ἑνὸς ἡμῶν ἑκάστου ἐν τοῖς ἰδίοις ἐξετάζειν δίκαιον εἶναι
νομίζω. ἐγὼ μὲν οὑτωσὶ περὶ τῆς τύχης ἀξιῶ, ὀρθῶς καὶ
δικαίως, ὡς ἐμαυτῷ δοκῶ, νομίζω δὲ καὶ ὑμῖν· ὁ δὲ τὴν
ἰδίαν τύχην τὴν ἐμὴν τῆς κοινῆς τῆς πόλεως κυριωτέραν
εἶναί φησι, τὴν μικρὰν καὶ φαύλην τῆς ἀγαθῆς καὶ μεγάλης.
καὶ πῶς ἔνι τοῦτο γενέσθαι;

Καὶ μὴν εἴ γε τὴν ἐμὴν τύχην πάντως ἐξετάζειν, Αἰσχίνη,
προαιρεῖ, πρὸς τὴν σεαυτοῦ σκόπει, κᾶν εὕρῃς τὴν ἐμὴν
βελτίω τῆς σῆς, παῦσαι λοιδορούμενος αὐτῇ. σκόπει τοίνυν
εὐθὺς ἐξ ἀρχῆς. καί μου πρὸς Διὸς μηδεμίαν ψυχρότητα
καταγνῷ μηδείς. ἐγὼ γὰρ οὔτ’ εἴ τις πενίαν προπηλακίζει,
νοῦν ἔχειν ἡγοῦμαι, οὔτ’ εἵ τις ἐν ἀφθόνοις τραφεὶς ἐπὶ τούτῳ
σεμνύνεται· ἀλλ’ ὑπὸ τῆς τουτουὶ τοῦ χαλεποῦ βλασφημίας

1 ὑπερηφάνως S LA: ὑπερηφάνῳ F vulg. χρῆται S L: κέχρηται
vulg. 2 καὶ ἀληθέστερον] δικαιότερον Α 3 τούτου secl. Roseu-
berg 4 διαλέξομαι Y F corr. B corr. Q γρ. μὲν post τὴν add.
vulg. t om. S LFA ἡγοῦμαι om. Q 5 καὶ τὸν Ἀπόλλω
(Απολλωῦ i. e. Ἀπόλλωνα Α) ’τὸν Πύθιον post ὑμῖν add. S marg. L corr.
A marg. B γρ. (omisso καὶ) 9 προοῖνθ’] προεῖντο O 10 τούτων
ante αὐτῶν add. A: ἐκείνων post αὐτῶν add. L vulg.: om. SF¹Q

13 μέρος om. A 16 ἐξετάζειν ante ἀξιῶ add. L vulg. ι om. SA
17 συνδοκεῖν post ὑμῖν add. vulg. : om. S LA

10

15

20

²5

