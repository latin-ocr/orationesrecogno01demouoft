[105]

[1022

ΔΗΜΟΣΘΕΝΟΤΣ [vm

ἄδει’ ὑπὲρ τῶν ἐχθρῶν λέγειν δέδοται, καὶ λαβόντα χρήματ’
αὐτὸν ἀσφαλές ἐστι λέγειν παρ’ ὑμῖν, κᾶν ἀφῃρημένοι τὰ
ὑμέτερ’ αὐτῶν ἦτε. οὐκ ἦν ἀσφαλες λέγειν ἐν Ὀλύνθῳ
τὰ Φιλίππου μὴ σὺν εὖ πεπονθότων τῶν πολλῶν Ὀλυνθίων τῷ
Ποτείδαιαν καρποῦσθαι· οὐκ ἦν ἀσφαλὲς λέγειν ἐν Θετταλίᾳ
τὰ Φιλίππου μὴ σὺν εὖ πεπονθότος τοῦ πλήθους τοῦ Θετ-
ταλῶν τῷ τοὺς τυράννους ἐκβαλεῖν Φίλιππον αὐτοῖς καὶ τὴν
Πυλαίαν ἀποδοῦναι· οὐκ ἦν ἐν Θήβαις ἀσφαλές, πρὶν τὴν
Βοιωτίαν ἀπέδωκε καὶ τοὺς Φωκέας ἀνεῖλεν. ἀλλ’ Ἀθήνησιν,
οὐ μόνον Ἀμφίπολιν καὶ τὴν Καρδιανῶν χώραν ἀπεστερη-
κότος Φιλίππου, ἀλλὰ καὶ κατασκευάζοντος ὑμῖν ἐπιτείχισμα
τὴν Εὔβοιαν καὶ νῦν ἐπὶ Βυζάντιον παριόντος, ἀσφαλές ἐστι
λέγειν ὑπὲρ Φιλίππου. καὶ γάρ τοι τούτων μὲν ἐκ πτωχῶν
ἔνιοι ταχὺ πλούσιοι γίγνονται, καὶ ἐξ ἀνωνύμων καὶ ἀδόξων
ἔνδοξοι καὶ γνώριμοι, ὑμεῖς δὲ τούναντίον ἐκ μὲν ἐνδόξων
ἄδοξοι, ἐκ δ’ εὐπόρων ἄποροι· πόλεως γὰρ ἔγωγε πλοῦτον
ἡγοῦμαι συμμάχους, πίστιν, εὔνοιαν, ὧν πάντων ἔσθ’ ὑμεῖς
ἄποροι. ἐκ δὲ τοῦ τούτων ὀλιγώρως ἔχειν καὶ ε’ἇν ταῦτα
φέρεσθαι ὁ μὲν εὐδαίμων καὶ μέγας καὶ φοβερὸς πᾶσιν

“Ἐλλησι καὶ βαρβάροις, ὑμεῖς δ’ ἔρημοι καὶ ταπεινοί, τῇ τῶν

ὠνίων ἀφθονίᾳ λαμπροί, τῇ δ’ ὧν προσῆκε παρασκευῇ κατα-
γέλαστοι. οὐ τὸν αὐτὸν δὲ τρόπον περί θ’ ὑμῶν καὶ περὶ
αὑτῶν ἐνίους τῶν λεγόντων ὁρῶ βουλευομένους· ὑμᾶς μὲν
γὰρ ἡσυχίαν ἄγειν φασὶ δεῖν, κᾶν τις ὑμᾶς ἀδικῇ, αὐτοὶ
δ’ οὐ δύνανται παρ’ ὑμῖν ἡσυχίαν ἄγειν οὐδενὸς αὐτοὺς
ἀδικοῦντος.

4 σὺν εἷ’] πεπονθότων Α (distinctis vocibus‘w συνευπεπονθύτων cett.
5 λέγειν secl. . nex-werden 6 τὰ Φιλίππου secl. Herwerden :
om. SLAY in x 67 μὴ σὺν] μηδὲν S vulg. τοῦ Θετ-
ταλῷνῖ τῶν Θετταλῶν 5ΑΟ ῐ3 ὑπὲρ] περὶ S¹L¹ καὶ γάρ
τοι S LA Y et x 68 z τοιγάρτοι vulg. 14 γίγνονται S L : ’γεγόνασι
vulg„ cf. iii 29, x 68 18 ἐκ δὲ τοῦ] ἑκάστου S L¹ F γρ. Vind. 1
ὑμᾶς ante ἔχειν add. vulg. et x 69 : om. S L¹A F¹ ταῦτα φέρεσθαι
codd. fere omnes: ταῦτα corr. 7015?wa στέρεσθαι S: ταύτῃ φέρεσθαι
weil, sort. recte: τοῦτον τὸν τρόπον τὰ πράγματα φέρεσθαι (προσφέ-
ρεσθαι 5) x 69 vulg. : τὰ πράγματα x 69 om. S A¹

5

10

15

20

²5

