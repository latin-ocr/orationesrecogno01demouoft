vn] ΠΕΡΙ ΑΛΟΝΝΗΣΟΎ

τις χώρα καὶ ἄλλος, ὡς ἔοικε, τόπος φανήσεται, οὗ ὑμῖν αἱ
δωρειαὶ δοθήσονται.

Περὶ δ’ ὧν ἐν τῇ εἰρήνῃ εἴληφε χωρίων, ὑμῶν ἐχόντων,
παρασπονδῶν καὶ λύων τὴν εἰρήνην, ἐπειδὴ οὐκ ἔχει ὅ τι

5 εἴπῃ, ἀλλ’ ἀδικῶν φανερῶς ἐξελέγχεται, ἐπιτρέπειν φησὶ
περὶ τούτων ἕτοιμος εἶναι ἴσῳ καὶ κοινῷ δικαστηρίῳ· περὶ
ὧν μόνων οὐδὲν δεῖ ἐπιτροπῆς, ἀλλ’ ἀριθμὸς ἡμερῶν ἐστιν ὁ
κρίνων. ἅπαντες γὰρ ἴσμεν τίνι μηνὶ καὶ τίνι ἡμέρᾳ ἡ
εἰρήνη ἐγένετο. ὥσπερ δὲ ταῦτα ἴσμεν, κάκεῖνα ἴσμεν, τίνι

ιο μηνὶ καὶ τίνι ἡμέρᾳ Σέρρειον τεῖχος καὶ Ἐργίσκη καὶ Ἱερὸν
ὄρος ἑάλω. οὐ δὴ ἀφανῆ ε’στι τὰ οὕτω πραχθέντα, οὐδὲ
κρίσεως δεόμενα, ἀλλὰ πᾶσι γνώριμα πότερος πρότερος ὁ
μήν ἐστιν, ἐν ᾧὴ εἰρήνη ἐγένετο ἢ ἐν ᾧ τὰ χωρία ἑάλω.

Φησὶ δὲ καὶ τοὺς αἰχμαλώτους ἡμῶν, ὅσοι ἐν τῷ πολέμῳ

¹5 ἑάλωσαν, ἀποδεδωκέναι· ὃς τὸν μὲν Καρύστιον, τὸν πρό-

ξενον τῆς ἡμετέρας πόλεως, ὑπὲρ οῦ ὑμεῖς τρεῖς πρέσβεις

ἐπέμψατε ἀπαιτοῦντες, τοῦτον τὸν ἄνδρα ἐκεῖνος οὕτω σφόδρα

ὑμῖν ἐβούλετο χαρίσασθαι, ὥστ’ ἀπέκτεινε καὶ οὐδ’ ἀναίρεσιν
ἔδωκεν, ἵνα ταφῇ.

20 Περὶ δὲ Χερρονήσου, ἅ τ’ ἐπιστέλλει πρὸς ὑμᾶς ἄξιόν
ἐστιν ἐξετάσαι, ἔτι δὲ καὶ δι πράττει, καὶ ταῦτ’ εἰδέναι. τὸν
μὲν γὰρ τόπον ἅπαντα τὸν ἔξω Ἀγορᾶς ὡς ἑαυτοῦ ὄντα καὶ
ὑμῖν οὐδὲν προσήκοντα δέδωκε καρποῦσθαι Ἀπολλωνίδῃ τῷ
Καρδιανῷ. καίτοι Χερρονήσου οἱ ὅροι εἰσίν, οὐκ Ἀγορά,

25 ἀλλὰ βωμὸς τοῦ Διὸς τοῦ ὁρίου, ὅς ἐστι μεταξὺ Πτελεοῦ
καὶ Λευκῆς ἀκτῆς, ᾗ ἡ διορυχὴ ἔμελλε Χερρονήσου ἔσεσθαι,
ὥς γε τὸ ἐπίγραμμα τὸ ἐπὶ τοῦ βωμοῦ τοῦ Διὸς τοῦ ὁρίου
δηλοῖ. ἔστι δὲ τουτί·

7 μόνων] μόνον S L 8 καὶ τίνι] καὶ ποίᾳ vulg. 10 τίνι]
ποίᾳ al. Σέρρειον] Σέρριον S L vulg. Σέρριον autem et Σέρρειον
τεῖχος diversa loca diverse scripta (Harpocration, cf. Phil. iii 15)
12 πότερος 5¹ vulg. : πότερον S corr. L¹ ὁ ante μὴν om. vulg. t add.
SL 16 πρέσβεις S LA: πρεσβείας vulg. 25 ὁρίου S L'Y
corn: ὀρείου vulg. et infra 27 26 ᾖ 5 solus: οὗ vulg: οῖ L
διορυχὴ S L A t διωρυχὴ vulg. 27 τοῦ βωμοῦ om. S L

[85]

36

37

[86]

38

39

40

