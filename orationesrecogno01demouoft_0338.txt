[347]

20

21

22

[348]

ΔΗΜΟΣΘΕΝΟΎΣ [xlx

πρὸς ὑμᾶς ἔδει λέγειν, παρελθὼν Αἰσχίνης οὑτοσὶ πρῶτος
ἡμῶν ἁπάντων (καὶ πρὸς Διὸς καὶ θεῶν πειρᾶσθε συνδια-
μνημονεύειν ἂν ἀληθῆ λέγω· τὰ γὰρ πάντα τὰ πράγματα
λυμηνάμεν’ ὑμῶν καὶ διαφθείρανθ’ ὅλως ταῦτ’ ἐστὶν ἤδη)
τοῦ μὲν ἀπαγγέλλειν τι τῶν πεπρεσβευμένων ἢ περὶ τῶν 5
ἐν τῇ βουλῇ ῥηθέντων, εἰ ἄρ’ ἠμφεσβήτει μὴ ἀληθῆ λέγειν
ε’μέ, μνησθῆναι πάμπληθες ἀπέσχεν, εἶπε δὲ τοιούτους
λόγους καὶ τηλικαῦτα καὶ τοσαῦτ’ ἔχοντας ἀγαθά, ὥσθ’
ἅπαντας ὑμᾶς λαβὼν ᾤχετο. ἔφη γὰρ ἥκειν πεπεικὼς Φί-
λιππον ἅπανθ’ ὅσα συμφέρει τῇ πόλει, καὶ περὶ τῶν ε’ν ιο
Ἀμφικτύοσι καὶ περὶ τῶν ἄλλων ἁπάντων, καὶ διεξῆλθε
λόγον μακρὸν ὑμῖν, ὃν κατὰ Θηβαίων εἰπεῖν πρὸς Φίλιππον
ἔφη, καὶ τὰ κεφάλαι’ ἀπήγγελλε πρὸς ὑμᾶς, καὶ ἀπελογίζετ’
ἐκ τῶν αὑτῷ πεπρεσβευμένων δυοῖν ἢ τριῶν ἡμερῶν ὑμᾶς,
μένοντας οἴκοι καὶ οὐ στρατευομένους οὐδ’ ἐνοχλουμένους, 15
Θήβας μὲν πολιορκουμένας αὐτὰς καθ’ αὑτὰς χωρὶς τῆς
ἄλλης Βοιωτίας ἀκούσεσθαι, Θεσπιὰς δὲ καὶ Πλαταιὰς
οἰκιζομένας, τῷ θεῷ δὲ τὰ χρήματ’ εἰσπραττόμεν’ οὐ παρὰ
Φωκέων, ἀλλὰ παρὰ Θηβαίων τῶν βουλευσάντων τὴν
κατάληψιν τοῦ ἱεροῦ· διδάσκειν γὰρ αὐτὸς ἔφη τὸν Φίλιπ- 20
πον ὅτι οὐδὲν ἧττον ἠσεβήκασιν οἱ βεβουλευκότες τῶν ταῖς
χερσὶ πραξάντων, καὶ διὰ τοῦτο χρήμαθ’ ἑαυτῷ τοὺς Θη-
βαίους ἐπικεκηρυχέναι. ἀκούειν δὲ καὶ τῶν Εὐβοέων ἐνίων-
ἕφη πεφοβημένων καὶ τεταραγμένων τὴν πρὸς τὴν πόλιν
οἰκειότητα Φιλίππῳ γεγενημένην, ὅτι ‘ οὐ λελήθαθ’ ἡμᾶς, 25
ὦ ἄνδρες πρέσβεις, ἐφ’ οἷς πεποίησθε τὴν εἰρήνην πρὸς
Φίλιππον, οὐδ’ ἀγνοοῦμεν ὅτι ὑμεῖς μὲν Ἀμφίπολιν δεδώ-
κατ’ ἐκείνῳ, Φίλιππος δ’ ὑμῖν Εὔβοιαν ὡμολόγηκεν παρα-
zelarem? εἶναι μέντοι τι καὶ ἄλλο διῳκημένον αὐτῷ, οὐ

3 ἀληθῆ] τάληθῆ Fr. Graf. 6 ὰληθῆ S LY Ο Fr. Graf. : τάληθῆ
vulg. 8 τοσαῦτα vulg: τοιαῦτα SLAY Fr. Gras„ cs. ξ 24 12 πρὸς
Φίλιππον] ὑπὲρ Φωκέων Fr. Graf. 13 ἀπήγγελλε SY: ἀπήγγειλε vulg.
20 διδάξαι Fr. Graf. 22 τοῦτο Fr.Gras.: ταῦτα cett.,cf. §35 25 ὅτι]

καὶ λεγόντων ὅτι Α 26 ἐφ’ οἷς om. S¹ 29 τι om. S LY O: add.
vulg. αὑτῷ Taylor : αυτῳ S : αὐτῷ vulg, similiter l. 2 infra

