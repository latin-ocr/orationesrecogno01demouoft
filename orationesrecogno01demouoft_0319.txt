5

10

15

20

25

xvm] ΠΕΡΙ ΤΟΥ ΣΤΕΦΑΝΟΤ

γορηκότος αὐτοῦ καὶ κατεψευσμένου; ὃς γὰρ ἐμοῦ φιλιπ-
πισμόν, ὦ γῆ καὶ θεοί, κατηγορεῖ, τί οὗτος οὐκ ἂν εἵποι,·
καίτοι νὴ τὸν Ἡρακλέα καὶ πάντας θεούς, ε’ί γ’ ἐπ’ ἀληθείας
δέοι σκοπεῖσθαι, τὸ καταψεύδεσθαι καὶ δι’ ἔχθραν τι λέγειν
ἀνελόντας ἐκ μέσου, τίνες ὡς ἀληθῶς εἰσὶν οἷς ἂν εἰκότως
καὶ δικαίως τὴν τῶν γεγενημένων αἰτίαν ἐπὶ τὴν κεφαλὴν
ἀναθεῖεν ἅπαντες, τοὺς ὁμοίους τούτῳ παρ’ ἑκάστῃ τῶν
πόλεων εὕροιτ’ ἄν, οὐ τοὺς ἐμοί· οἵ, ὅτ’ ἦν ἀσθενῆ τὰ
Φιλίππου πράγματα καὶ κομιδῇ μικρά, πολλάκις προλεγόντων
ἡμῶν καὶ παρακαλούντων καὶ διδασκόντων τὰ βέλτιστα, τῆς
ἰδίας ἕνεκ’ αἰσχροκερδίας τὰ κοινῇ συμφέροντα προΐεντο,
τοὺς ὑπάρχοντας ἕκαστοι πολίτας ἐξαπατῶντες καὶ διαφθεί-
ροντες, ἕως δούλους ἐποίησαν, Θετταλοὺς Δάοχος, Κινέας,
Θρασύδαος· Ἀρκάδας Κερκιδᾶς, Ἱερώνυμος, Εὐκαμπίδας·
Ἀργείους Μύρτις, Τελέδαμος, Μνασέας· Ἠλείους Εὐξίθεος,
Κλεότιμος, Ἀρίσταιχμος· Μεσσηνίους οἱ Φιλιάδου τοῦ θεοῖς
ἐχθροῦ παῖδες Νέων καὶ Θρασύλοχος· Σικυωνίους Ἀρί-
στρατος, Ἐπιχάρης· Κορινθίους Δείναρχος, Δημάρετος·
Μεγαρέας Πτοιόδωρος, ”Ελιξος, Πέριλλος· Θηβαίους Τιμό-
λαος, Θεογείτων, Ἀνεμοίτας· Εὐβοέας Ἵππαρχος, Κλεί-
ταρχος, Σωσίστρατος. ἐπιλείψει με λέγονθ’ ἡ ἡμέρα τὰ τῶν
προδοτῶν ὀνόματα. οὗτοι πάντες εἰσίν, ἄνδρες Ἀθηναῖοι, τῶν
αὐτῶν βουλευμάτων ἐν ταῖς αὐτῶν πατρίσιν ὧνπερ οὗτοι παρ’
ὑμῖν, ἄνθρωποι μιαροὶ καὶ κόλακες καὶ ἀλάστορες, ἠκρωτηρια-
σμένοι τὰς αὐτῶν ἕκαστοι πατρίδας, τὴν ἐλευθερίαν προπε-
πωκότες πρότερον μὲν Φιλίππῳ, νῦν δ’ Ἀλεξάνδρῳ, τῇ γαστρὶ
μετροῦντες καὶ τοῖς αἰσχίστοις τὴν εὐδαιμονίαν, τὴν δ’ ἐλευθε-
ρίαν καὶ τὸ μηδέν’ ἔχειν δεσπότην αὐτῶν, ἃ τοῖς προτέροις

“Ἐλλησιν ὅροι τῶν ἀγαθῶν ἦσαν καὶ κανόνες, ἀνατετροφότες.

3 τοὺς post πάντας add. vulg. : om. S LAY 8 εὕροιτ’ SA Y ι
εὕροι τις L vulg. 19 Πέριλλος Y F γρ. Phot.: Περίλλος Ηειτροεΐ.,
cs. ξ 48: Περίαλος S L: Περίλλαος Α; Περίλαος vulg. Τιμόλαος
vulg.: Τιμόλαε SL Polyb„ cf. ξ 48 29 ἀνατετροφότες vulg.:
ἀνατετραφότες S ε utrumque L

Demos-ru„ v01.. ι. 20

[323]

[324]
295

296

