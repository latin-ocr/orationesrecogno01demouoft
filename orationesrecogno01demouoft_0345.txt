m] ΠΕΡΙ ΤΗΣ ΠΑΡΑΠΡΕΣΒΕΙΑΣ [354]

φενακισθῆναι τοῖς λόγοις τούτοις ὑμᾶς ἔδει, καὶ ἐμοῦ τάληθῆ

μὴ ’θελῆσαι ἀκοῦσαι, καὶ αὐτοὺς οἴκοι καταμεῖναι, καὶ ψή-
φισμα νικῆσαι τοιοῦτο δι’ οὗ Φωκεῖς ἀπολοῦνται. διὰ ταῦτ’ [355]
ἐσπαθᾶτο ταῦτα καὶ διὰ ταῦτ’ ἐδημηγορεῖτο.

5 Ἀκούων τοίνυν ἐγὼ τηλικαῦτα καὶ τοιαῦτ’ ἐπαγγελλο- 44
μένου τούτου, καὶ ἀκριβῶς εἰδὼς ὅτι ψεύδεται,-καὶ ὅθεν,
φράσω πρὸς ὑμᾶς, πρῶτον μὲν ἐκ τοῦ, ὅτε τοὺς ὅρκους
ἔμελλε Φίλιππος ὀμνύναι τοὺς περὶ τῆς εἰρήνης, ἐκσπόνδους
ἀποφανθῆναι τοὺς Φωκέας ὑπὸ τούτων, ὃ σιωπᾶν καὶ ἐᾶν

10 εἰκὸς ἧν, ε’ίπερ ἔμελλον σῴζεσθαι· ἔπειτ’ ἐκ τοῦ μὴ τοὺς
παρὰ τοῦ Φιλίππου πρέσβεις ταῦτα λέγειν μηδὲ τὴν ἐπι-
στολὴν τὴν Φιλίππου, ἀλλὰ τοῦτον-ἐκ τούτων οὖν τεκμαι- 45
ρόμενος, ἀναστὰς καὶ παρελθὼν ἐπειρώμην μὲν ἀντιλέγειν),
ὡς δ’ ἀκούειν οὐκ ἠθέλετε, ἡσυχίαν ἔσχον, τοσοῦτο μόνον

¹5 διαμαρτυράμενος (καὶ πρὸς Διὸς καὶ θεῶν ἀναμιμνῄσκεσθε)
ὅτι ταῦτ’ οὔτ’ οἶδ’ οὔτε κοινωνῶ, προσέθηκα δ’ ὡς οὐδὲ
προσδοκῶ. τραχέως δ’ ὑμῶν τῷ μηδὲ προσδοκᾶν σχόντων,
“καὶ ὅπως γ’, ὦ ἄνδρες Ἀθηναῖοι,’ ἔφην, ’ἄν τι τούτων
γίγνηται, τούτους ἐπαινέσεσθε καὶ τιμήσετε καὶ στεφανώ-

20 σετε, ἐμὲ δὲ μή· καὶ μέντοι κᾶν τι τῶν ἐναντίων, ὅπως
τούτοις ὀργιεῖσθε· ἐγὼ δ’ ἀφίσταμαιῖ ‘ μὴ νῦν,’ ὑπολαβὼν 46
Αἰσχίνης οὑτοσί, (μὴ νῦν ἀφίστασο,’ ἔφη, (ἀλλ’ ὅπως
τότε μὴ προσποιήσει.’ ίνὴ Δί’, ἢ ἀδικήσω γ’,’ ἔφην.
ἐπαναστὰς δ’ ὁ Φιλοκράτης μάλ’ ὑβριστικῶς ‘ οὐδὲν,’ ἔφη,

25 (θαυμαστόν, ὦ ἄνδρες Ἀθηναῖοι, μὴ ταῦτ’ ἐμοὶ καὶ Δη-
μοσθένει δοκεῖν· οὗτος μὲν γὰρ ὕδωρ, ἐγὼ δ’ οῖνον πίνω.’
καὶ ὑμεῖς ἐγελᾶτε.

Σκέψασθε δὴ τὸ ψήφισμα, ὃ δίδωσι γράψας μετὰ ταῦθ’ 47
ὁ Φιλοκράτης· ἀκοῦσαι μὲν γὰρ οὑτωσὶ παγκάλως ἔχει·

2 prius καὶ om. S LY O 6 τότε post τούτου add. vulg. : om. S L Y
11 τοῦ om. vulg. 12 τοῦ post τὴν add. vulg.: om. SLY 17 ἐπὶ
ante τῷ add. L vulg. : om. SAY 19 μὲν post τούτους add. LA:

om. S vulg. 22 ἔφη post ἀφίστασο Α 2 post ὑπολαβὼν S L vulg.
23 ἢ om. vulg. z add. SL

