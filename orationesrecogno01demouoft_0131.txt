5

10

20 δ’

²5

1x] ΚΑΤΑ ‹hunnum- Γ

Καὶ μὴν εἷ μέχρι τούτου περιμενοῦμεν, ἕως ἂν ἡμῖν
ὁμολογήσῃ πολεμεῖν, πάντων ἐσμὲν εὐηθέστατοι· οὐδὲ γὰρ
ἂν ἐπὶ τὴν Ἀττικὴν αὐτὴν βαδίζῃ καὶ τὸν Πειραιᾶ, τοῦτ’
ἐρεῖ, εἴπερ οἷς πρὸς τοὺς ἄλλους πεποίηκε δεῖ τεκμαίρεσθαι.
τοῦτο μὲν γὰρ Ὀλυνθίοις, τετταράκοντ’ ἀπέχων τῆς πόλεως
στάδια, εἶπεν ὅτι δεῖ δυοῖν θάτερον, ὴ ἐκείνους ἐν Ὀλύνθῳ
μὴ οἰκεῖν ἢ αὑτὸν ἐν Μακεδονίᾳ, πάντα τὸν ἄλλον χρόνον,
εἴ τις αὐτὸν αἰτιάσαιτό τι τοιοῦτον, ἀγανακτῶν καὶ πρέσβεις
πέμπων τοὺς ἀπολογησομένους· τοῦτο δ’ εἷς Φωκέας ὡς
πρὸς συμμάχους ἐπορεύετο, καὶ πρέσβεις Φωκέων ἦσαν οἳ
παρηκολούθουν αὐτῷ πορευομένῳ, καὶ παρ’ ἡμῖν ἤριζον οἱ
πολλοὶ Θηβαίοις οὐ λυσιτελήσειν τὴν ἐκείνου πάροδον.
καὶ μὴν καὶ Φερὰς πρώην ὡς φίλος καὶ σύμμαχος εἰς
Θετταλίαν ἐλθὼν ἔχει καταλαβών, καὶ τὰ τελευταῖα τοῖς
ταλαιπώροις Ὠρείταις τουτοισὶ ἐπισκεψομένους ἔφη τοὺς
στρατιώτας πεπομφέναι κατ’ εὔνοιαν· πυνθάνεσθαι γὰρ
αὐτοὺς ὡς νοσοῦσι καὶ στασιάζουσιν, συμμάχων δ’ εἶναι
καὶ φίλων ἀληθινῶν ἐν τοῖς τοιούτοις καιροῖς παρεῖναι. εἶτ’
οἴεσθ’ αὐτόν, οἳ ἐποίησαν μὲν οὐδὲν ἂν κακόν, μὴ παθεῖν
ἐφυλάξαντ’ ἂν ἴσως, τούτους μὲν ἐξαπατᾶν αἱρεῖσθαι
μᾶλλον ἢ προλέγοντα βιάζεσθαι, ὑμῖν δ’ ἐκ προρρήσεως
πολεμήσειν, καὶ ταῦθ’ ἕως ἂν ἑκόντες ἐξαπατᾶσθε; οὐκ ἔστι
ταῦτα· καὶ γὰρ ἂν ἀβελτερώτατος ε’ίη πάντων ἀνθρώπων,
εἰ τῶν ἀδικουμένων ὑμῶν μηδὲν ἐγκαλούντων αὐτῷ, ἀλλ’
ὑμῶν αὐτῶν τινὰς αἰτιωμένων, ἐκεῖνος ἐκλύσας τὴν πρὸς
ἀλλήλους ἔριν ὑμῶν καὶ φιλονικίαν ἐφ’ αὑτὸν προείποι τρέ-
πεσθαι, καὶ τῶν παρ’ ἑαυτοῦ μισθοφορούντων τοὺς λόγους
ἀφέλοιτο, οἷς ἀναβάλλουσιν ὑμᾶς, λέγοντες ὡς ἐκεῖνός γ’
οὐ πολεμεῖ τῇ πόλει.

7 αὑτὸν Vind. 1: αὐτὸν SOB μὴ ante ἐν Μακεδονίᾳ add. Cobet
11 οἱ om. vulga add. SL 17 aramdgovmv SL¹A. secl.

Cobet: στασιάζουσιν ἐν αὐτοῖς vulg. 19 οἳ SL: οἳ μὲν vulg

Dionys. Hal. pp. 948, 978 ἐποίησαν μὲν οὐδὲν ἂν κακὸν S L : οὐδὲν
ἂν αὐτὸν ἐδυνήθησαν ποιῆσαι κακὸν vulg. Dionys. Hal. 25 post
αἰτιωμένων add καὶ κρινειν βουλομενων xffulg ε om. S L¹

[¹13]

10

11

12

13
[114]

14

