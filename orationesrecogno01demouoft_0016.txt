PRAEFATIO

S fuisse coniuncti videntur; cuius cognationis etiam
nunc indicia supersunt non modo externa quaedam
a Drerupo commemorata, quae in ordine orationum,
in stichomeffla, in signis criticis posita sunt, sed etiam
alia quae ad textum ipsum pertinent; cum codicibus
tamen ex eodem unde A fonte derivatis contami-
nati easdem fere interpolationes exhibent. Codices
tam inter se permixtos suae quemque familiae vix
possis adsignare. Rem per se difficilem difficiliorem
reddit illud quod alia est in aliis orationibus singu-
lorum inter se codicum ratio. Proxime ad S accedit
interdum A, ut in de Coronen consentiunt interdum
S F in orationibus pluribus privatis3 interdum, ut in
contionibus, hi magis inter se dissident, consentiunt
magis FA. In Philippicae tertiae parte priore F ita
amplificatus est ut cum A fere conspiret ; in posteriore
breviorem Parisini S recensionem sequitur. Iam vero
Y quam arte in nonnullis orationibus cum S cohae-
reat ostendunt verba vel etiam versus ab utroque
omissi (ut in xix 86, lix 87—8‚ lx 17) ; contra Y P in
or. xxii, xxiii, xxiv et Y O P in insigni loco xxi
133 ab S dissentiunt ¹. Nimirum interioris aliquid
et reconditioris habent codicum inter se adfinitates
quam ut in ordinem rite digeras, nedum stemma con-
ficias, Quodsi in classis quasdam vel familias—si
latius ea vox usurpanda—infra dispositos vides, non
exactae rem partitionis esse memineris.

Magna nuperrime rei criticae subsidia accesserunt,
fragmenta dico papyracea quae in Aegypto reperta
sunt, quorum unum primi A. C. saeculi esse videtur,
alia nonnulla secundi P. C. Quodsi nulla fere lectio-

¹ J. H. Lipsius, op. cit„ pp. 19—20.
x

