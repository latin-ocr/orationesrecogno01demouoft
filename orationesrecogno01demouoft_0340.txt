[349]

27

29

[350]

ΔΙΙΜΟΣΘΕΝΟὙΣ [mx

φενακισμοῖς καὶ ὑποσχέσεσιν ἐξαπατώμενοι. πρώτου μὲν
τούτου καὶ μάλισθ’, ὅπερ εἶπον, εἵνεκα ταῦτα διεξῆλθον,
δευτέρου δὲ τίνος καὶ οὐδὲν ἐλάττονος ἦ τούτου,· ἵνα τὴν
ὅτ’ ἀδωροδόκητος ὑπῆρχε προαίρεσιν αὐτοῦ τῆς πολιτείας
ἀναμνησθέντες, ὡς προβεβλημένη καὶ ἄπιστος ἧν πρὸς τὸν 5
Φίλιππον, τὴν μετὰ ταῦτ’ ἐξαίφνης γεγονυῖαν πίστιν καὶ
φιλίαν σκέψησθε, εἶτ’ εἰ μὲν ἐκβέβηκεν ὅσ’ ἀπήγγειλε
πρὸς ὑμᾶς οὗτος καὶ καλῶς ἔχει τὰ πεπραγμένα, διὰ τὴν
ἀλήθειαν καὶ τὸ συμφέρον τῇ πόλει γεγενῆσθαι νομίσητε,
εἰ δὲ πάντα τάναντί’ ὧν οὗτος εἰπε πέπρακται, καὶ πολλὴν 10
αἰσχύνην καὶ μεγάλους κινδύνους ταῦτ’ ἔχει τῇ πόλει, διὰ
τὴν αἰσχροκέρδειαν τὴν ἑαυτοῦ καὶ τὸ χρημάτων ἀποδόσθαι
τάληθῆ μεταβεβλημένον αὐτὸν εἰδῆτε.

Βούλομαι δ’, ἐπειδήπερ εἰς τούτους προήχθην τοὺς λό-
γους, ὃν τρόπον τὰ περὶ τοὺς Φωκέας πράγμαθ’ ὑμῶν παρεί- 15
λοντο, πρῶτον εἰπεῖν ἁπάντων. δεῖ δὲ μηδέν’ ὑμῶν, ὦ
ἄνδρες δικασταί, εἰς τὸ τῶν πραγμάτων μέγεθος βλέψαντα
μείζους τὰς κατηγορίας καὶ τὰς αἰτίας τῆς τούτου δόξης
νομίσαι, ἀλλ’ ἐκεῖν’ ὁρᾶν, ὅτι ὅντιν’ ἂν ὑμεῖς εἷς ταύτην
τὴν τάξιν κατεστήσατε καὶ τῶν συμβάντων καιρῶν ἐποιή- 20
σατε κύριον, οὗτος, εἴπερ ὥσπερ οὗτος ἐβουλήθη μισθώσας
αὑτὸν ἐξαπατᾶν ὑμᾶς καὶ φενακίζειν, τῶν ἴσων αἴτιος ἦν
ἂν κακῶν ὅσωνπερ καὶ οὗτος. οὐ γὰρ εἰ φαύλοις χρῆσθ’
ὑμεῖς εἷς τὰ κοινὰ πολλάκις ἀνθρώποις, καὶ τὰ πράγματ’
ἐστὶ φαῦλα ὧν ἡ πόλις ἀξιοῦται παρὰ τοῖς ἄλλοις, οὐδὲ 25
πολλοῦ δεῖ. εἶτα καὶ Φωκέας ἀπολώλεκεν μέν, οἶμαι, Φί-
λιππος, συνηγωνίσαντο δ’ οὗτοι· τοῦτο δὴ δεῖ σκοπεῖν καὶ
ὁρᾶν, εἰ ὅσα τῆς Φωκέων σωτηρίας ἐπὶ τὴν πρεσβείαν ἧκε,

1 ἐξαπατώμενοι L vulg. z om. S (in γρ. add. ant. m.) : ἐξηπατημένοι
Q 2 ὅπερ Dobree Ald. V. γρ. : οὗπερ codd. 3 τούτους]
interpunxit Weil 8 ἔχει SLA: εἶχε vulg. 12 ἑαυτοῦ SL
Y: τούτου vulg. 17 βλέψαντα 51,1Υ; ἀποβλέψαντα vulg.

19 ὅντιν’ ἰὶν S L Y ε εἰ καὶ ὅντινα οὖν vulg. L γρ. 21 εἶθ’ ante prius
οὗτος add. L marg. vulg.: om. SL ὥσπερ οὗτος secl. Dindors

22 αὑτὸν 5 L A: ἑαυτὸν τοῖς ἐχθροῖς vulg.

