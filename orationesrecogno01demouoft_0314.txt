[318]
[318]

277

ηδ

279
[319]

ΔΗΜΟΣΘΕΝΟΎΣ [xvm

λευεν, ὅπως μὴ παρακρούσομαι μηδ’ ἐξαπατήσω, δεινὸν καὶ
γόητα καὶ σοφιστὴν καὶ τὰ τοιαῦτ’ ὀνομάζων, ὡς ἐὰν πρότερός
τις εἴπῃ τὰ προσόνθ’ ἑαυτῷ περὶ ἄλλου, καὶ δὴ ταῦθ’ οὕτως
ἔχοντα, καὶ οὐκέτι τοὺς ἀκούοντας σκεψομένους τίς ποτ’ αὐτός

ἐστιν ὁ ταῦτα λέγων. ἐγὼ δ’ οἶδ’ ὅτι γιγνώσκετε τοῦτον 5

ἅπαντες, καὶ πολὺ τούτῳ μᾶλλον ἢ ἐμοὶ νομίζετε ταῦτα
προσεῖναι. κάκεῖν’ εὖ οἶδ’ ὅτι τὴν ἐμὴν δεινότητα--ἔστω
γάρ. καίτοι ἔγωγ’ ὁρῶ τῆς τῶν λεγόντων δυνάμεως τοὺς
ἀκούοντας τὸ πλεῖστον κυρίους· ὡς γὰρ ἂν ὑμεῖς ἀποδέξησθε
καὶ πρὸς ἕκαστον ἔχητ’ εὐνοίας, οὕτως ὁ λέγων ἔδοξε φρονεῖν.
εἰ δ’ οῦν ἐστι καὶ παρ’ ἐμοί τις ἐμπειρία τοιαύτη, ταύτην
μὲν εὑρήσετε πάντες ἐν τοῖς κοινοῖς ἐξεταζομένην ὑπὲρ ὑμῶν
ἀεὶ καὶ οὐδαμοῦ καθ’ ὑμῶν οὐδ’ ἰδίᾳ, τὴν δὲ τούτου τούναντίον
οὐ μόνον τῷ λέγειν ὑπὲρ τῶν ἐχθρῶν, ἀλλὰ καὶ εἴτις ἐλύπησέ
τι τοῦτον ἢ προσέκρουσέ που, κατὰ τούτων. οὐ γὰρ αὐτῇ
δικαίως, οὐδ’ ἐφ’ ἃ συμφέρει τῇ πόλει, χρῆται. οὔτε γὰρ
τὴν ὀργὴν οὕτε τὴν ἔχθραν οὔτ’ ἄλλ’ οὐδὲν τῶν τοιούτων τὸν
καλὸν κάγαθὸν πολίτην δεῖ τοὺς ὑπὲρ τῶν κοινῶν εἰσεληλυ-
θότας δικαστὰς ἀξιοῦν αὐτῷ βεβαιοῦν, οὐδ’ ὑπὲρ τούτων εἶς
ὑμᾶς εἰσιέναι, ἀλλὰ μάλιστα μὲν μὴ ἔχειν ταῦτ’ ἐν τῇ φύσει,
εἰ δ’ ἄρ’ ἀνάγκη, πράως καὶ μετρίως διακείμεν’ ἔχειν. ἐν
τίσιν οὖν σφοδρὸν εἶναι τὸν πολιτευόμενον καὶ τὸν ῥήτορα
δεῖ; ἐν οῖς τῶν ὅλων τι κινδυνεύεται τῇ πόλει, καὶ ἐν οἶς
πρὸς τοὺς ἐναντίους ἐστὶ τῷ δήμῳ, ἐν τούτοις· ταῦτα γὰρ
γενναίου καὶ ἀγαθοῦ πολίτου. μηδενὸς δ’ ἀδικήματος πώποτε
δημοσίου, προσθήσω δὲ μηδ’ ἰδίου, δίκην ἀξιώσαντα λαβεῖν
παρ’ ἐμοῦ μήθ’ ὑπὲρ τῆς πόλεως μήθ’ ὑπὲρ αὑτοῦ, στεφάνου
καὶ ἐπαίνου κατηγορίαν ἥκειν συνεσκευασμένον καὶ τοσου-
τουσὶ λόγους ἀνηλωκέναι ἰδίας ἔχθρας καὶ φθόνου καὶ μικρο-

1 παρακρούσομαι S: παρακρούσωμαι L vulg. 9 μέρος post
πλεῖστον add. vulg. : orn. S L¹ ὄντας post κυρίους add. vulg. z orn.
S L 13 οὐδ’ secl. Blass coll. Ep. ii 9 14 τῷ λέγειν secl.

Weil 21 διακείμεν’ S LA F¹ z διακείμενον vulg. 24 τι post
ἐστί add. vulg. : om. 5 L A

10

Ῐ5

20

²5

