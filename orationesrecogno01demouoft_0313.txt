xvm] ΠΕΡΙ ΤΟΎ ΣΤΕΦΑΝΟὙ [316]

τοίνυν ταῦτ’ ἀφεὶς ἐμὲ τὸν παρὰ τουτοισὶ πεπολιτευμένον
αἰτιᾷ, καὶ ταῦτ’ εἰδὼς ὅτι, καὶ εἰ μὴ τὸ ὅλον, μέρος γ’ ἐπι-
βάλλει τῆς βλασφημίας ἅπασι, καὶ μάλιστα σοί. εἰ μὲν [317]
γὰρ ἐγὼ κατ’ ἐμαυτὸν αὐτοκράτωρ περὶ τῶν πραγμάτων

5 ἐβουλευόμην, ἦν ἂν τοῖς ἄλλοις ῥήτορσιν ὑμῖν ἔμ’ αἰτιᾶσθαι·
εἰ δὲ παρῆτε μὲν ἐν ταῖς ἐκκλησίαις ἁπάσαις, ἀεὶ δ’ ἐν 273
κοινῷ τὸ συμφέρονὴ πόλις προύτίθει σκοπεῖν, πᾶσι δὲ ταῦτ’
ἐδόκει τότ’ ἄριστ’ εἶναι, καὶ μάλιστα σοί (οὐ γὰρ ἐπὶ εὐνοίᾳ
γ’ ἐμοὶ παρεχώρεις ἐλπίδων καὶ ζήλου καὶ τιμῶν, ἃ πάντα

10 προσῆν τοῖς τότε πραττομένοις ὑπ’ ἐμοῦ, ἀλλὰ τῆς ἀληθείας
ἡττώμενος δηλονότι καὶ τῷ μηδὲν ἔχειν εἰπεῖν βέλτιον), πῶς
οὐκ ἀδικεῖς καὶ δεινὰ ποιεῖς τούτοις νῦν ἐγκαλῶν ὧν τότ’
οὐκ εἶχες λέγειν βελτίω ,· παρὰ μὲν τοίνυν τοῖς ἄλλοις ἔγωγ’ 274
ὁρῶ πᾶσιν ἀνθρώποις διωρισμένα καὶ τεταγμένα πως τὰ

15 τοιαῦτα. ἀδικεῖ τις ἑκών· ὀργὴν καὶ τιμωρίαν κατὰ τούτου.
ἐξήμαρτέ τις ἄκων· συγγνώμην ἀντὶ τῆς τιμωρίας τούτῳ.
οὔτ’ ἀδικῶν τις οὔτ’ ἐξαμαρτάνων εἷς τὰ πᾶσι δοκοῦντα
συμφέρειν ἑαυτὸν δοὺς οὐ κατώρθωσεν μεθ’ ἁπάντων· οὐκ
ὀνειδίζειν οὐδὲ λοιδορεῖσθαι τῷ τοιούτῳ δίκαιον, ἀλλὰ συνά-

20 χθεσθαι. φανήσεται ταῦτα πάνθ’ οὕτως οὐ μόνον ἐν τοῖς 275
νόμοις, ἀλλὰ καὶ ἡ φύσις αὐτὴ τοῖς ἀγράφοις νομίμοις καὶ
τοῖς ἀνθρωπίνοις ἤθεσιν διώρικεν. Αἰσχίνης τοίνυν τοσοῦ-
τον ὑπερβέβληκεν ἅπαντας ἀνθρώπους ὠμότητι καὶ συκο-
φαντίᾳ, ὥστε καὶ ὧν αὐτὸς ὡς ἀτυχημάτων ἐμέμνητο, καὶ

25 ταῦτ’ ἐμοῦ κατηγορεῖ.

Καὶ πρὸς τοῖς ἄλλοις, ὥσπερ αὐτὸς ἁπλῶς καὶ μετ’ εὐνοίας 276
πάντας εἰρηκὼς τοὺς λόγους, φυλάττειν ἐμὲ καὶ Τηρεῖν ἐκέ-

4 ὢν post αὐτοκράτωρ add. L marg. vulg. ι om. S L¹A 6 ἀεὶ
δ’ ἐν κοινῷ SL: ἀεὶ ἐν κοινῷ δὲ cett. 15 ὀργὴν καὶ τιμωρίαν
SLA: ὀργὴ καὶ τιμωρία vulg. 16 συγγνώμην SA: συγ-
γνώμη L vulg. 17 ἐξαμαρτὼν Α 20 τοίνυν post
φανήσεται add. vulg.: om. SL πάντα om. 0¹: ante ταῦτα
ponit Vind. 1: καταστάνθ’ Weil ἐν add. L vulg.: om. SA
21 νομίμοις SA vulg. : νόμοις LO corr. 22 ἤθεσι om. S solus:

ἔθεσι· Reiske

