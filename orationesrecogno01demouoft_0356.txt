[367]
83

[368]

86

ΔΗΜΟΣΘΕΝΟΎΣ [xxx

Καὶ μὴν ὅτι χωρὶς τῆς ἄλλης αἰσχύνης καὶ ἀδοξίας, ἣν τὰ
πεπραγμέν’ ἕχει, καὶ μεγάλοι κίνδυνοι περιεστᾶσιν ἐκ τούτων
τὴν πόλιν, ῥᾴδιον δεῖξαι. τίς γὰρ οὐκ οἶδεν ὑμῶν ὅτι τῷ
Φωκέων πολέμῳ καὶ τῷ κυρίους εἶναι Πυλῶν Φωκέας ἥ τ’
ἀπὸ Θηβαίων ἄδει’ ὑπῆρχεν ἡμῖν, καὶ τὸ μηδέποτ’ ἐλθεῖν ἂν 5
εἷς Πελοπόννησον μηδ’ εἰς Εὔβοιαν μηδ’ εἷς τὴν Ἀττικὴν
Φίλιππον [μηδὲ Θηβαίους]; ταύτην μέντοι τὴν ἀπὸ τοῦ
τόπου καὶ τῶν πραγμάτων αὐτῶν ἀσφάλειαν ὑπάρχουσαν
τῇ πόλει ταῖς τούτων ἀπάταις καὶ ψευδολογίαις πεισθέντες
προήκασθ’ ὑμεῖς, καὶ τετειχισμένην ὅπλοις καὶ πολέμῳ 10
συνεχεῖ καὶ πόλεσιν μεγάλαις συμμάχων ἀνδρῶν καὶ χώρᾳ
πολλῇ περιείδετ’ ἀνασταθεῖσαν. καὶ ματαία μὲν ἡ πρό-
τερον βοήθει’ εἰς Πύλας ὑμῖν γέγονεν, ἣν μετὰ πλειόνων ἢ
διακοσίων ταλάντων ἐποιήσασθε, ἂν λογίσησθε τὰς ἰδίας
δαπάνας τὰς τῶν στρατευσαμένων, μάταιαι δὲ καὶ αἱ κατὰ 15
Θηβαίων ἐλπίδες. ὃ δέ, πολλῶν ὄντων καὶ δεινῶν ὧν οὗτος
ὑπηρέτηκε Φιλίππῳ, πλείστην ὕβριν ὡς ἀληθῶς ἔχει κατὰ
τῆς πόλεως καὶ ἁπάντων ὑμῶν, τοῦτ’ ἀκούσατέ μου, ὅτι τοῖς
Θηβαίοις ἐγνωκότος ἐξ ἀρχῆς τοῦ Φιλίππου πάνθ’ ἃ πεποίηκε
ποιεῖν, οὗτος ἀπαγγείλας τάναντία καὶ φανεροὺς ἐπιδείξας 20
ὑμᾶς οὐχὶ βουλομένους, ὑμῖν μὲν τὴν ἔχθραν τὴν πρὸς Θη-
βαίους μείζω, Φιλίππῳ δὲ τὴν χάριν πεποίηκεν. πῶς ἂν οὖν
ὑβριστικώτερον ἄνθρωπος ὑμῖν ἐχρήσατο;

Λέγε δὴ τὸ ψήφισμα λαβὼν τὸ τοῦ Διοφάντου καὶ τὸ
τοῦ Καλλισθένους, ἵν’ εἰδῆθ’ ὅτι, ὅτε μὲν τὰ δέοντ’ ἐποιεῖτε, ²5
θυσιῶν καὶ ἐπαίνων ἠξιοῦσθε παρ’ ὑμῖν αὐτοῖς καὶ παρὰ τοῖς
ἄλλοις, ἐπειδὴ δ’ ὑπὸ τούτων παρεκρούσθητε, παῖδας καὶ
γυναῖκας ἐκ τῶν ἀγρῶν κατεκομίζεσθε καὶ τὰ (Ηράκλεΐ ἐντὸς
τείχους θύειν ἐψηφίζεσθε, εἰρήνης οὔσης. ’ὸ καὶ θαυμάζω,

7 μηδὲ Θηβαίους secl. Weidner, cf. schol. p. 382, 6 10 προήκασθ’
SL vulg.: προήκαθ’ O 12 πρότερον SL Soli: προτέρα vulg.
13 εἷς] ἡ εἷς Α 14 προσλογίσησθε Cobet 19 ἃ πεποίηκε SA:

ἅπερ προῄρητο L vulg. 20 φανερῶς Cobet 22 οὖν orn. A FQ
28 κατεκομίζεσθε S LY: κατεκομίζετε A, cf. ξ 125

