PRAEFATIO

TEXTVS Demosthenici origines quam altissime
repetentibus illud satis liquet, Alexandriae (ibique
primum, ut videtur) adhibitis optimae notae exem-
plaribus in unum corpus redactas esse orationes
titulosque in Callimachi catalogo sive πίναξιν inscriptos.
Et ordo quidem orationum, quamvis in codicibus
aliquatenus discrepet, is est hodie ut restet commune
aliquid quod ad πίνακας illos revocetur. Eodem
spectat ratio stichometrica3 nam versuum numerus,
qui στίχοι appellantur, singulis orationibus sub-
scriptus ex Alexandrinis exemplaribus primo de-
sumptus, deinde in alia descriptus usque ad undeci-
mum saeculum paene incolumis permansit ¹. Sed
huius recensionis, unde tota nostra, nisi fallor, pendet
παράδοσις, deficiunt testimonia quibus fortunas perse-
quamur.

Constat alias compluris exstitisse antiquis tem-
poribus recensiones, Sicut Ἀττικιανά (SC. ἀπόγραφα) illa,
de quibus multa disputaverunt viri doctissimi, certatim
enisi ut optimos nostros codices, Parisinum S et
Laurentianum L, huius memoriae testis esse osten-
derent. Tenui sane freti indicio rem magnam con-
ficere voluerunt; nihil enim fere est cur praestantius

¹ W. Christ, Die Attiknsausgabe des Demosthenes, Munchen, 1882 z
Usener, Unser Platontcxt‚ Gotting. Nachrichten‚ 1892, pp. 192 sqq.

V

