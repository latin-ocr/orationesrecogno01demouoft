X1xj ΠΕΡΙ ΤΗΣ ΠΑΡΑΠΡΕΣΒΕΙΑΣ [424]

ἐκείνους ὥσθ’, ἵν’ ἀλλήλων ἄρχωσι καὶ Φιλίππῳ χαρίζωνται,
συγγενεῖς αὑτῶν καὶ πολίτας μιαιφονεῖν. καὶ οὐδ’ ἐνταῦθ’ 261
ἕστηκεν, ἀλλ’ εἰς Ἀρκαδίαν εἰσελθὸν πάντ’ ἄνω καὶ κάτω
τάκεῖ πεποίηκε, καὶ νῦν Ἀρκάδων πολλοί, προσῆκον αὐτοῖς

5 ἐπ’ ἐλευθερίᾳ μέγιστον φρονεῖν ὁμοίως ὑμῖν (μόνοι γὰρ
πάντων αὐτόχθονες ὑμεῖς ἐστε κάκεῖνοι) Φίλιππον θαυμά- [425]
ζουσι καὶ χαλκοῦν ἱστᾶσι καὶ στεφανοῦσι, καὶ τὸ τελευταῖον,
ἂν εἷς Πελοπόννησον ἴῃ, δέχεσθαι ταῖς πόλεσιν εἰσὶν ἐψη-
φισμένοι. ταύτὰ δὲ ταῦτ’ Ἀργεῖοι. ταῦτα νὴ τὴν Δήμητρα, 262

10 εἰ δεῖ μὴ ληρεῖν, εὐλαβείας οὐ μικρᾶς δεῖται, ὡς βαδίζον γε
κύκλῳ καὶ δεῦρ’ ἐλήλυθεν, ὦ ἄνδοες Ἀθηναῖοι, τὸ νόσημα
τοῦτο. ἕως οὖν ἔτ’ ἐν ἀσφαλεῖ, φυλάξασθε καὶ τοὺς πρώ-
τους εἰσαγαγόντας ἀτιμώσατε· εἰ δὲ μή, σκοπεῖθ’ ὅπως μὴ
τηνικαῦτ’ εὖ λέγεσθαι δόξει τὰ νῦν εἰρημένα, ὅτ’ οὐδ’ ὅ τι

15 χρὴ ποιεῖν ἕξετε. οὐχ ὁρᾶθ’ ὡς ἐναργές, ὦ ἄνδρες Ἀθη- 263
ναῖοι, καὶ σαφὲς παράδειγμ’ οἱ ταλαίπωροι γεγόνασιν
Ὀλύνθιοι; οἳ παρ’ οὐδὲν οὕτως ὡς τὸ τοιαῦτα ποιεῖν ἀπο-
λώλασιν οἱ δείλαιοι. ἔχοιτε δ’ ἂν ἐξετάσαι καθαρῶς ἐκ τῶν
συμβεβηκότων αὐτοῖς. ἐκεῖνοι γάρ, ἡνίκα μὲν τετρακοσίους

20 ἱππέας ἐκέκτηντο μόνον καὶ σύμπαντες οὐδὲν ἦσαν πλείους
πεντακισχιλίων τὸν ἀριθμόν, οὔπω Χαλκιδέων πάντων εἰς ἓν
συνῳκισμένων, Λακεδαιμονίων ἐπ’ αὐτοὺς ἐλθόντων πολλῇ 264
καὶ πεζῇ καὶ ναυτικῇ δυνάμει (ἴστε γὰρ δήπου τοῦθ’ ὅτι γῆς
καὶ θαλάττης ἦρχον ὡς ἔπος εἰπεῖν Λακεδαιμόνιοι κατ’

25 ἐκείνους τοὺς χρόνους), ἀλλ’ ὅμως τηλικαύτης ἐπ’ αὐτοὺς
ἐλθούσης δυνάμεως οὔτε τὴν πόλιν οὔτε φρούριον οὐδὲν
ἀπώλεσαν, ἀλλὰ καὶ μάχας πολλὰς ἐκράτησαν καὶ τρεῖς τῶν
πολεμάρχων ἀπέκτειναν καὶ τὸ τελευταῖον, ὅπως ἐβούλοντο,
οὕτω τὸν πόλεμον κατέθεντο. ἐπειδὴ δὲ δωροδοκεῖν ἤρξαντό 265

30 τινες, καὶ δι’ ἀβελτερίαν οἱ πολλοί, μᾶλλον δὲ διὰ δυστυχίαν,
τούτους πιστοτέρους ἡγήσαντο τῶν ὑπὲρ αὑτῶν λεγόντων, [426]

9 εἰσὶν ante Ἀργεῖοι add. S L Y z om. vulg. 11 ἐλήλυθεν S L
corn: εἰσελήλυθεν L¹ vulg. 12 ἔτ’ S: ἐστὲ vel ἔστ’ cett.
30 διὰ secl. Blass

