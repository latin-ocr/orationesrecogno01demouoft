[437]
[437]

299

301

302
[438]

ΔΗΜΟΣΘΕΝΟΎΣ [mx

πείθεσθ’ ὑμεῖς, ὑπὸ τούτων δέος ἐστὶ μὴ παρακρουσθῆτε.
’καὶ τὴν πόλιν συνέχειν ἷφησὶν ἐν τῇ μαντείᾳ], ὅπως ἂν
μίαν γνώμην ἔχωσιν ἅπαντες καὶ μὴ τοῖς ἐχθροῖς ἡδονὴν
ποιῶσι.’ πότερ’ οὖν οἴεσθ’ ἄν, ὦ ἄνδρες Ἀθηναῖοι, τὸν
τοσαῦτα κάκ’ εἰργασμένον σωθέντα, ἢ δίκην δόντα, ἡδονὴν
Φιλίππῳ ποιῆσαι,· ἐγὼ μὲν οἴομαι σωθέντα. φησὶ δέ γ’
ἡ μαντεία δεῖν ὅπως ἂν μὴ χαίρωσιν οἱ ἐχθροὶ ποιεῖν. ἅπασι
τοίνυν μιᾷ γνώμῃ παρακελεύεται κολάζειν τοὺς ὑπηρετηκότας
τι τοῖς ἐχθροῖς ὁ Ζεύς, ἡ Διώνη, πάντες οἱ θεοί. ἔξωθεν οἱ
ἐπιβουλεύοντες, ἔνδοθεν οἱ συμπράττοντες. οὐκοῦν τῶν
ἐπιβουλευόντων μὲν ἔργον διδόναι, τῶν συμπραττόντων δὲ
λαμβάνειν καὶ τοὺς εἰληφότας ἐκσῴζειν.

’Έτι τοίνυν κᾶν ἀπ’ ἀνθρωπίνου λογισμοῦ τοῦτ’ ἴδοι τις,
ὅτι πάντων ἐχθρότατον καὶ φοβερώτατον τὸ τὸν προεστηκότ’
ἐᾶν οἰκεῖον γίγνεσθαι τοῖς μὴ τῶν αὐτῶν ἐπιθυμοῦσι τῷ
δήμῳ. τίσι γὰρ τῶν πραγμάτων ἐγκρατὴς γέγονεν Φίλιππος
ἁπάντων, καὶ τίσιν τὰ μέγιστα κατείργασται τῶν πεπρα-
γμένων, σκέψασθε. τῷ παρὰ τῶν πωλούντων τὰς πράξεις
ὠνεῖσθαι, τῷ τοὺς προεστηκότας ἐν ταῖς πόλεσιν διαφθείρειν
καὶ ἐπαίρειν, τούτοις. ταῦτα τοίνυν ἐφ’ ὑμῖν ἐστιν ἀμφότερα,
ἐὰν βούλησθε, ἀχρεῖα ποιῆσαι τήμερον, ἂν τῶν μὲν μὴ ’θέλητ’
ἀκούειν τοῖς τοιούτοις συνηγορούντων, ἀλλ’ ἐπιδείξητ’ ἀκύρους
ὄντας ὑμῶν (νῦν γάρ φασιν εἶναι κύριοι), τὸν δὲ πεπρακόθ’
ἑαυτὸν κολάσητε, καὶ τοῦθ’ ἅπαντες ἴδωσιν. παντὶ μὲν
γὰρ εἰκότως ἂν ὀργισθείητ’, ὦ ἄνδρες Ἀθηναῖοι, τοιαῦτα
πεποιηκότι καὶ προδεδωκότι συμμάχους καὶ φίλους καὶ
καιρούς, μεθ’ ὧν ἢ καλῶς ἢ κακῶς ἑκάστοις ἔχει τὰ πάντα,
οὐ μὴν οὐδενὶ μᾶλλον οὐδὲ δικαιότερον ἦ τούτῳ. ὃς γὰρ
ἑαυτὸν τάξας τῶν ἀπιστούντων εἶναι Φιλίππῳ, καὶ μόνος καὶ

2 δεῖν (vel δεῖ) post πόλιν add. Ι, vulg. : om. S A φησὶν ἐν τῇ
μαντείᾳ S Q: secl. Blass (ἐν τῇ μαντείᾳ secl. Sauppe] 2 φησὶν ἡ μαντεία
L vulg. ὅπως ἂν] ὅπου ἂν Dobrcc : ὁπότ’ ἂν Weil 6 οἴομαι
SL: οἶμαι cett. 7 ἀεὶ ante δεῖν add. FYO: om. S LA Β Ρ

20 τούτοις L (coni. Reiske) : τούτους cett. 22 τῶν ante τοῖς add.
L¹ F: om. S¹ vulg.

5

10

20

25

