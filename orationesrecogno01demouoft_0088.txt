ffiffl

ΔΗΜΟΣΘΕΝΟὙΣ [w

ἐξαρκεῖ, ῥᾴδιον, καὶ πόνος οὐδεὶς πρόσεστι τῷ πράγματι·
εἰ δ’ ὅπως τὰ παρόντ’ ἐπανορθωθήσεται δεῖ σκοπεῖν καὶ
μὴ προελθόντ’ ἔτι πορρωτέρω λήσει πάνθ’ ἡμᾶς, μηδ’
ἐπιστήσεται μέγεθος δυνάμεως πρὸς ἢν οὐδ’ ἀντᾶραι δυνη-
σόμεθα, οὐχ ὁ αὐτὸς τρόπος ὅσπερ πρότερον τοῦ βου-
λεύεσθαι, ἀλλὰ καὶ τοῖς λέγουσιν ἅπασι καὶ τοῖς ἀκούουσιν
ὑμῖν τὰ βέλτιστα καὶ τὰ σώσοντα τῶν ῥᾴστων καὶ τῶν
ἡδίστων προαιρετέον.

Πρῶτον μέν, εἴ τις, ὦ ἄνδρες Ἀθηναῖοι, θαρρεῖ, ὁρῶν

[67] ἡλίκος ἤδη καὶ ὅσων κύριός ἐστι Φίλιππος, καὶ μηδέν’ οἴεται

κίνδυνον φέρειν τοῦτο τῇ πόλει μηδ’ ἐφ’ ὑμᾶς πάντα παρα-
σκευάζεσθαι, θαυμάζω, καὶ δεηθῆναι πάντων ὁμοίως ὑμῶν
βούλομαι τοὺς λογισμοὺς ἀκοῦσαί μου διὰ βραχέων, δι’
οὓς τάναντί’ ἐμοὶ παρέστηκε προσδοκᾶν ’καὶ δι’ ὧν ἐχθρὸν
ἡγοῦμαι Φίλιππον· ἵν’, ἐὰν μὲν ἐγὼ δοκῶ βέλτιον προ-
ορᾶν, ἐμοὶ πεισθῆτε, ἂν δ’ οἱ θαρροῦντες καὶ πεπιστευκότες
αὐτῷ, τούτοις προσθῆσθε. ἐγὼ τοίνυν, ὦ ἄνδρες Ἀθηναῖοι,
λογίζομαι· τίνων ὁ Φίλιππος κύριος πρῶτον μετὰ τὴν εἰρή-
νην κατέστη; Πυλῶν καὶ τῶν ἐν Φωκεῦσι πραγμάτων. τί
οῧν; πῶς τούτοις ἐχρήσατο; ἃ Θηβαίοις συμφέρει καὶ οὐχ
ἃ τῇ πόλει, πράττειν προείλετο. τί ὃήποτε; ὅτι πρὸς
πλεονεξίαν, οἶμαι, καὶ τὸ πάνθ’ ὑφ’ αὑτῷ ποιήσασθαι τοὺς
λογισμοὺς ἐξετάζων, καὶ οὐχὶ πρὸς εἰρήνην οὐδ’ ἡσυχίαν
οὐδὲ δίκαιον οὐδέν, εἶδε τοῦτ’ ὀρθῶς, ὅτι τῇ μὲν ἡμετέρᾳ
πόλει καὶ τοῖς ἤθεσι τοῖς ἡμετέροις οὐδὲν ἂν ἐνδείξαιτο
τοσοῦτον οὐδὲ ποιήσειεν, ὑφ’ οὗ πεισθέντες ὑμεῖς τῆς ἰδίας
ἕνεκ’ ὠφελείας τῶν ἄλλων τινὰς Ἑλλήνων ἐκείνῳ προοῖσθε,

3 πάνθ’ S¹ (2) L¹: πάντας vulg: πάντως al. 5 βουλεύεσθαι
SAY 2 βουλεύσασθαι vulg. 7 ἀντὶ ante prius τῶν add. vulg. z om.
SL¹ 11 πάντα SL corr. soli: πάντας L¹: πάντα ταῦτα vulg.
15 τῶν ἄλλων post βέλτιον add. vulg. : om. S L¹ soli 17 προσθῆσθε
Dindorf: πρόσθησθε vulg. : προσθήσεσθε S L soli 24 εῖδε S B z
οἶδε L vulg. 25 τοῖς ἤθεσι τοῖς ἡμετέροις AY: τοῖς ἤθεσι τοῖς
ὑμετέροις S: τοῖς ἡμετέροις ἤθεσιν vulg. 26 τυσοῦτον SL:

τοιοῦτον cett.

10

15

20

