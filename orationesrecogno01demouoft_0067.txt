5

10

15

20

ιν] KATA ΦΙΛΙΠΠΟὙ A

ἡσυχίαν, ἀλλ’ ἀπειλεῖ καὶ λόγους ὑπερηφάνους, ὥς φασι,
λέγει, καὶ οὐχ οἶός ἐστιν ἔχων ἃ κατέστραπται μένειν ἐπὶ
τούτων, ἀλλ’ ἀεί τι προσπεριβάλλεται καὶ κύκλῳ πανταχῇ
μέλλοντας ἡμᾶς καὶ καθημένους περιστοιχίζεται. πότ’ οὖν,
ὦ ἄνδρες Ἀθηναῖοι, πόθ’ ἃ χρὴ πράξετε; ἐπειδὰν τί γένηται;
ἐπειδὰν νὴ Δί’ ἀνάγκη τις ᾖ. νῦν δὲ τί χρὴ τὰ γιγνόμεν’
ἡγεῖσθαι; ἐγὼ μὲν γὰρ οἴομαι τοῖς ἐλευθέροις μεγίστην
ἀνάγκην τὴν ὑπὲρ τῶν πραγμάτων αἰσχύνην εἶναι. ἢ βού-
λεσθ’, εἰπέ μοι, περιιόντες αὐτῶν πυνθάνεσθαι, ίλέγεταί τι
καινόν;’ γένοιτο γὰρ ἄν τι καινότερον ἦ Μακεδὼν ἀνὴρ Ἀθη-
ναίους καταπολεμῶν καὶ τὰ τῶν Ἑλλήνων διοικῶν; (τέθνηκε
Φίλιππος,·’ ίοὐ μὰ Δί’, ἀλλ’ ἀσθενεῖ.’ τί δ’ ὑμῖν διαφέρει;
καὶ γὰρ ἃν οὗτός τι πάθῃ, ταχέως ὑμεῖς ἕτερον Φίλιππον
ποιήσετε, ἄνπερ οὕτω προσέχητε τοῖς πράγμασι τὸν νοῦν·
οὐδὲ γὰρ οὗτος παρὰ τὴν αὑτοῦ ῥώμην τοσοῦτον ἐπηύξηται
ὅσον παρὰ τὴν ἡμετέραν ἀμέλειαν. καίτοι καὶ τοῦτο· εἴ τι
πάθοι καὶ τὰ τῆς τύχης ἡμῖν, ἥπερ ἀεὶ βέλτιον ἢ ἡμεῖς ἡμῶν
αὐτῶν ἐπιμελούμεθα, καὶ τοῦτ’ ἐξεργάσαιτο, ἴσθ’ ὅτι πλησίον
μὲν ὄντες, ἅπασιν ἂν τοῖς πράγμασιν τεταραγμένοις ἐπι-
στάντες ὅπως βούλεσθε διοικήσαισθε, ὡς δὲ νῦν ἔχετε,
οὐδὲ διδόντων τῶν καιρῶν Ἀμφίπολιν δέξασθαι δύναισθ’ ἄν,
ἀπηρτημένοι καὶ ταῖς παρασκευαῖς καὶ ταῖς γνώμαις.

gl} μὲν οὖν δεῖ τὰ προσήκοντα ποιεῖν ἐθέλοντας ὑπάρχειν
ἅπαντας ἑτοίμως, ὡς ἐγνωκότων ὑμῶν καὶ πεπεισμένων,

.' παύομαι λέγων· τὸν δὲ τρόπον τῆς παρασκευῆς ἢν ἀπαλ-

λάξαι ἂν τῶν τοιούτων πραγμάτων ὑμᾶς οἴομαι, καὶ τὸ

2 οἷός S ἰ οἷός τ’ vulg. 4 περιστοιχίζεται] V. l. περισχοινίζεται
citat Harpocration 6 τις ᾖ vulg„ cf. viii 51, x 27 : τις om. S:
τις ᾗ om. schol. p. 150, 1 7 οἴομαι SB Vind. 1 : οἶμαι vulg.
9 post πυνθάνεσθαι add. κατὰ τὴν ἀγοράν vulg, schol. p. 150, 12 : orn,
SFB, [Longin.] περὶ ὕψους 18 15 ἐπηύξηται vulg: ἐπεύξηκεν
S F¹ B', cs. iii 29 17 τὰ S vulg. : τὸ Α suppl. Y F corr. post

ἡμῖν add. ὑπάρξει vel ὑπάρξῃ) vulg. z ὑπάρξαι S marg: 0111. S solus
18 καὶ τοῦτ’ ἐξεργάσαιτο del. Dindorf, servato ὑπάρξαι supr. 17
20 διοικήσαισθε] διοικήσεσθε S B O 24 ἑτοίμως] ἑτοίμους S corr.
A F¹ Y 26 οἴομαι S FB t ἡγοῦμαι vulg.

[42]

[43]

10

11

12

