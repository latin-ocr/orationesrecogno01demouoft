[239]

41

[240]

42

43

44

ΔΗΜΟΣΘΕΝΟὙΣ [xvm

πράγματ’ ἐκεῖνον ὑφ’ ἑαυτῷ ποιήσασθαν ἐξ ὧν ταῖς παρού-
σαις συμφοραῖς οἱ ταλαίπωροι κέχρηνται. ὁ δὲ ταύτης
τῆς πίστεως αὐτῷ συνεργὸς καὶ συναγωνιστὴς καὶ ὁ δεῦρ’
ἀπαγγείλας τὰ ψευδῆ καὶ φενακίσας ὑμᾶς, οὗτός ἐσθ’ ὁ τὰ

Θηβαίων ὀδυρόμενος νῦν πάθη καὶ διεξιὼν ὡς οἰκτρά, καὶ 5

τούτων καὶ τῶν ἐν Φωκεῦσι κακῶν καὶ ὅσ’ ἄλλα πεπόνθασιν
οἱ ’Έλληνες ἁπάντων αὐτὸς ὢν αἴτιος. δῆλον γὰρ ὅτι σὺ μὲν
ἀλγεῖς ἐπὶ τοῖς συμβεβηκόσιν, Αἰσχίνη, καὶ τοὺς Θηβαίους
ἐλεεῖς, κτήματ’ ἔχων ἐν τῇ Βοιωτίᾳ καὶ γεωργῶν τὰ ἐκείνων,
ἐγὼ δὲ χαίρω, ὃς εὐθὺς ἐξῃτούμην ὑπὸ τοῦ ταῦτα πράξαντος.

Ἀλλὰ γὰρ ἐμπέπτωκ’ εἰς λόγους, οὓς αὐτίκα μᾶλλον ἴσως
ἁρμόσει λέγειν. ἐπάνειμι δὴ πάλιν ἐπὶ τὰς ἀποδείξεις, ὡς
τὰ τούτων ἀδικήματα τῶν νυνὶ παρόντων πραγμάτων γέγον’
αἴτια.

Ἐπειδὴ γὰρ ἐξηπάτησθε μὲν ὑμεῖς ὑπὸ τοῦ Φιλίππου διὰ
τούτων τῶν ἐν ταῖς πρεσβείαις μισθωσάντων ἑαυτοὺς καὶ
οὐδὲν ἀληθὲς ὑμῖν ἀπαγγειλάντων, ἐξηπάτηντο δ’ οἱ ταλαί-
πωροι Φωκεῖς καὶ ἀνῄρηνθ’ αἱ πόλεις αὐτῶν, τί ἐγένετο; οἱ
μὲν κατάπτυστοι Θετταλοὶ καὶ ἀναίσθητοι Θηβαῖοι φίλον,
εὐεργέτην, σωτῆρα τὸν Φίλιππον ἡγοῦντο· πάντ’ ἐκεῖνος ἦν
αὐτοῖς· οὐδὲ φωνὴν ἤκουον εἵ τις ἄλλο τι βούλοιτο λέγειν.
ὑμεῖς δ’ ὑφορώμενοι τὰ πεπραγμένα καὶ δυσχεραίνοντες ἤγετε
τὴν εἰρήνην ὅμως· οὐ γὰρ ἦν ὅ τι ἂν ἐποιεῖτε. καὶ οῖ ἄλλοι
δ’ “Έλληνες, ὁμοίως ὑμῖν πεφενακισμένοι καὶ διημαρτηκότες
ὧν ἤλπισαν, ἦγον τὴν εἰρήνην ἄσμενοι, καὶ αὐτοὶ τρόπον
τιν’ ἐκ πολλοῦ πολεμούμενοι. ὅτε γὰρ περιιὼν Φίλιππος

2 θηβαῖοι ante κέχρηνται add. L vulg.: post κέχρηνται Α; post
κέχρηνται οἵ ταλαίπωροι Oxyrh. papyrus: om. S solus 9 κτήματ’
vulg. : κτῆμ’ S solus 11 ἴσως ante ἁρμόσει λέγειν add. S L FO :
post ἁρμόσει λέγειν vulg. z om. Vind. 1 Oxyrh. pap. 12 ἐπὶ] εἷς
Vind. 1 13 ἀδικήματα 5 Ll Oxyrh. pap. : ἀδικήματα καὶ δωροδοκή·
ματα Α S γρ. z δωροδοκήματα καὶ ἀδικήματα F vulg. 16 post ἑαυτοὺς
add. τῷ Φιλίππῳ S L vulg. : [εκει]νω Oxyrh. pap. : orn. A 23 post
ἐποιεῖτε add. μόνοι L F vulg. : om. SA Oxyrh. pap. 25 ἄσμενοι
καὶ om. S Oxyrh. pap. 26 ὁ ante Φίλιππος add. L F vulg. : om.
SA Oxyrh. pap.

10

15

20

²5

