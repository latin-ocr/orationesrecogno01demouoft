xvm] ΠΕΡΙ ΤΟΎ ΣΤΕΦΑΝΟΎ

τὴν τοῦ συμβούλου διάνοιαν δηλοῖ. μὴ δὴ τοῦθ’ ὡς ἀδίκημ’
ε’μὸν θῇς, εἶ κρατῆσαι συνέβη Φιλίππῳ τῇ μάχῃ· ἐν γὰρ
τῷ θεῷ τὸ τούτου τέλος ἦν, οὐκ ἐμοί. ἀλλ’ ὡς οὐχ ἅπανθ’
ὅσ’ ἐνῆν κατ’ ἀνθρώπινον λογισμὸν εἱλόμην, καὶ δικαίως
5 ταῦτα καὶ ἐπιμελῶς ἔπραξα καὶ φιλοπόνως ὑπὲρ δύναμιν,
ἢ ὡς οὐ καλὰ καὶ τῆς πόλεως ἄξια πράγματ’ ἐνεστησάμην
καὶ ἀναγκαῖα, ταῦτά μοι δεῖξον, καὶ τότ’ ἤδη κατηγόρει
μου. εἰ δ’ ὁ συμβὰς σκηπτὸς [ἢ χειμὼν] μὴ μόνον ἡμῶν
ἀλλὰ καὶ πάντων τῶν ἄλλων Ἑλλήνων μείζων γέγονε, τί
10 χρὴ ποιεῖν; ὥσπερ ἂν εἴ τις ναύκληρον πάντ’ ἐπὶ σωτηρίᾳ
πράξαντα καὶ κατασκευάσαντα τὸ πλοῖον ἀφ’ ὧν ὑπελάμ-
βανε σωθήσεσθαι, εἶτα χειμῶνι χρησάμενον καὶ πονησάντων
αὐτῷ τῶν σκευῶνῆ καὶ συντριβέντων ὅλως, τῆς ναυαγίας
αἰτιῷτο. ἀλλ’ οὔτ’ ἐκυβέρνων τὴν ναῦν, φήσειεν ἄν (ὥσ-
15 περ οὐδ’ ἐστρατήγουν ἐγώ), οὔτε τῆς τύχης κύριος ἦν, ἀλλ’
ἐκείνη τῶν πάντων. ἀλλ’ ἐκεῖνο λογίζου καὶ ὅρα· εἰ μετὰ
Θηβαίων ἡμῖν ἀγωνιζομένοις οὕτως εἵμαρτο πρᾶξαι, τί χρῆν
προσδοκᾶν εἰ μηδὲ τούτους ἔσχομεν συμμάχους ἀλλὰ Φι-
λίππῳ προσέθεντο, ὑπὲρ οὗ τότ’ ἐκεῖνος πάσας ἀφῆκε
20 φωνάς; καὶ εἰ νῦν τριῶν ἡμερῶν ἀπὸ τῆς Ἀττικῆς ὁδὸν
τῆς μάχης γενομένης τοσοῦτος κίνδυνος καὶ φόβος περιέστη
τὴν πόλιν, τί ἄν, εἴ που τῆς χώρας ταύτὸ τοῦτο πάθος
συνέβη, προσδοκῆσαι χρῆν; ἆρ’ οἶσθ’ ὅτι νῦν μὲν στῆναι,
συνελθεῖν, ἀναπνεῦσαι, πολλὰ μί’ ἡμέρα καὶ δύο καὶ τρεῖς
25 ἔδοσαν τῶν εἰς σωτηρίαν τῇ πόλει, τότε δ’·-οὐκ ἄξιον
εἰπεῖν, ἅ γε μηδὲ πεῖραν ἔδωκε θεῶν τινὸς εὐνοίᾳ καὶτῷ
προβαλέσθαι τὴν πόλιν ταύτην τὴν συμμαχίαν, ἧς σὺ
κατηγορεῖς.

2 τῇ μάχῃ S LA F: τὴν μάχην vulg. 3 ἐν ante ἐμοί add.
vulg. : om. S L 8 ἢ χειμὼν secl. Reiske 11 πᾶσι post καὶ
add. vulg. t om. S L¹ soli 17 χρῆν Markland cum cod. uno x χρὴ
SL vulg. 20 ἀπὸ τῆς Ἀττικῆς ante ὁδὸν S: post ὁδὸν vulg.
22 που πλησίον Α 23 οἶσθ’ L : οἶσθα Α z οἴεσθ’ S F Q O τ οῑσθε Y

26 εὐνοίᾳ AFQ: εὔνοια SF vulg. τῷ SAF vulg: τὸ L
27 προβαλέσθαι vu1g.: προβάλλεσθαι SLQ O

[292]

193

194

[293]

Ῑ95

