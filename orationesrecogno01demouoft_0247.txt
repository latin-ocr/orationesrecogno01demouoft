xvm] ΠΕΡΙ Τοψ ΣΤΕΦΑΝΟΎ [240]

Ἰλλυριοὺς καὶ Τριβαλλούς, τινας δὲ καὶ τῶν Ἑλλήνων
κατεστρέφετο, καὶ δυνάμεις πολλᾶς καὶ μεγάλας ἐποιεῖθ’ ὑφ’
ἑαυτῷ, καί τινες τῶν ἐκ τῶν πόλεων ἐπὶ τῇ τῆς εἰρήνης
ἐξουσίᾳ βαδίζοντες ἐκεῖσε διεφθείροντο, ὧν εἵς οὗτος ἦν,
5τότε πάντες ἐφ’ οὓς ταῦτα παρεσκευάζετ’ ἐκεῖνος ἐπολε-
μοῦντο. εἰ δὲ μὴ ᾐσθάνοντο, ἕτερος λόγος οὗτος, οὗ πρὸς
ἐμέ. ἐγὼ μὲν γὰρ προῦλεγον καὶ διεμαρτυρόμην καὶ παρ’ 45
ὑμῖν ἀεὶ καὶ ὅποι πεμφθείην· αἱ δὲ πόλεις ἐνόσουν, τῶν
μὲν ἐν τῷ πολιτεύεσθαι καὶ πράττειν δωροδοκούντων καὶ
10 διαφθειρομένων ἐπὶ χρήμασι, τῶν δ’ ἰδιωτῶν καὶ πολλῶν [241]
τὰ μὲν οὐ προορωμένων, τὰ δὲ τῇ καθ’ ἡμέραν ῥᾳστώνῃ καὶ
σχολῇ δελεαζομένων, καὶ τοιουτονί τι πάθος πεπονθότων
ἁπάντων, πλὴν οὐκ ἐφ’ ἑαυτοὺς ἑκάστων οἰομένων τὸ δεινὸν
ἥξειν καὶ διὰ τῶν ἐτέρων κινδύνων τὰ ἑαυτῶν ἀσφαλῶς
15 σχήσειν ὅταν βούλωνται. εἶτ’, οἶμαι, συμβέβηκε τοῖς μὲν 46
πλήθεσιν ἀντὶ τῆς πολλῆς καὶ ἀκαίρου ῥᾳθυμίας τὴν ἐλευ-
θερίαν ἀπολωλεκέναι, τοΐς δὲ προεστηκόσι καὶ τᾶλλα πλὴν
ἑαυτοὺς οἰομένοις πωλεῖν πρώτους ἑαυτοὺς πεπρακόσιν αἰ-
σθέσθαι· ἀντὶ γὰρ φίλων καὶ ξένων ἃ τότ’ ὠνομάζοντο
20 ἡνίκ’ ἐδωροδόκουν, νῦν κόλακες καὶ θεοῖς ἐχθροὶ καὶ τᾶλλ’ ἃ
προσήκει πάντ’ ἀκούουσιν. οὐδεὶς γάρ, ἄνδρες Ἀθηναῖοι, 47
τὸ τοῦ προδιδόντος συμφέρον ζητῶν χρήματ’ ἀναλίσκει, οὐδ’
ἐπειδὰν ὧν ἂν πρίηται κύριος γένηται τῷ προδότῃ συμβούλῳ
περὶ τῶν λοιπῶν ἔτι χρῆται· οὐδὲν γὰρ ἂν ἦν εὐδαιμονέστερον
25 προδότου. ἀλλ’ οὐκ ἔστι ταῦτα· πόθεν; πολλοῦ γε καὶ
δεῖ. ἀλλ’ ἐπειδὰν τῶν πραγμάτων ἐγκρατὴς ὁ ζητῶν ἄρχειν
καταστῇ, καὶ τῶν ταῦτ’ ἀποδομένων δεσπότης ἐστι’, τὴν δὲ
πονηρίαν εἰδὼς τότε δή, τότε καὶ μισεῖ καὶ ἀπιστεῖ καὶ
3 τῶν ἐκ] om. τῶν Oxyrh. pap. 6 ὁ ante λόγος add. 5¹ solus
10 ἐπὶ χρήμασι del. Cobet 14 καὶ SL¹AY2 ἀλλὰ F vulg.
15 ὑπολαμβανόντων post σχήσειν add. vulg. : om. S Ll soli 18 αι’-
σθέσθαι S² L1: ᾐσθῆσθαι vulg. Oxyrh. pap. 21 post ἀκούουσιν add.
εἰκότως Α vulg.: om. SL¹FO ὦ ante ἄνδρες οῐη. SL soli

24 ἂν ante ἦν add. LF vulg. : post ἢν al. τ om. S 25 οὐκ ἔστιν
post ταῦτα add. vulg. : om. S L¹

