10

20

25

X1x] ΠΕΡΙ ΤΗΣ ΠΑΡΑΠΡΕΣΒΕΙΑΣ

λεσεν, ἐξαπατήσασ’ ὑμᾶς. εῖτα καὶ νῦν ἐν μείζονι κινδύνῳ
τὴν Χερρόνησον οὖσαν εὑρήσετ’ ἢ τότε. πότερον γὰρ
εὐπορώτερον ἂν δίκην ἔδωκε Φίλιππος ἐξαμαρτὼν εἰς αὐτὴν
πρὶν τούτων τι τῆς πόλεως προλαβεῖν, ἦ νυνί; ἐγὼ μὲν
οἶμαι, τότε πολλῷ. τίς οὖν ἡ ταύτης περιουσία, τῶν φόβων
ἀφῃρημένων καὶ τῶν κινδύνων τῶν τοῦ βουληθέντος ἂν αὐτὴν
ἆδικῆσαι;

’Έτι τοίνυν τοιοῦτό τι μέλλειν αὐτὸν ἀκούω λέγειν, ὅτι
θαυμάζει τί δήποτε Δημοσθένης αὐτοῦ κατηγορεῖ, Φωκέων δ’
οὐδείς. ὡς δὴ τοῦτ’ ἔχει, βέλτιον προακοῦσαι παρ’ ἐμοῦ.
Φωκέων τῶν ἐκπεπτωκότων οἱ μὲν οἶμαι βέλτιστοι καὶ
μετριώτατοι φυγάδες γεγενημένοι καὶ τοιαῦτα πεπονθότες
ἡσυχίαν ἄγουσι, καὶ οὐδεὶς ἂν αὐτῶν ἐθελήσειεν ὑπὲρ τῶν
κοινῶν συμφορῶν ἰδίαν ἔχθραν ἀνελέσθαι· οἱ δ’ ὁτιοῦν ἂν
ἀργυρίου ποιήσαντες τὸν δώσοντ’ οὐκ ἔχουσιν αὐτοῖς. οὐ γὰρ
ἔγωγ’ ἂν ἔδωκ’ οὐδενὶ οὐδὲν ὥστε μοι παραστάντας ἐνταυθὶ
βοᾶν οἶα πεπόνθασιν· ἡ γὰρ ἀλήθεια καὶ τὰ πεπραγμέν’
αὐτὰ βοᾷ. ἀλλὰ μὴν ὅ γε δῆμος ὁ τῶν Φωκέων οὕτω κακῶς
καὶ ἐλεινῶς διάκειται ὥστε μὴ περὶ τοῦ κατηγορεῖν ἑκάστῳ
τὰς Ἀθήνησιν εὐθύνας εῖναι τὸν λόγον, ἀλλὰ δουλεύειν καὶ
τεθνάναι τῷ φόβῳ Θηβαίους καὶ τοὺς Φιλίππου ξένους, οὓς
ἀναγκάζονται τρέφειν, διῳκισμένοι κατὰ κώμας καὶ παρῃρη-
μένοι τὰ ὅπλα. μὴ δὴ ταῦτα λέγειν αὐτὸν ἐᾶτε, ἀλλ’ ὡς οὐκ
ἀπολώλασι Φωκεῖς δεικνύναι, ἢ ὡς οὐχ ὑπέσχετο σώσειν
αὐτοὺς Φίλιππον. τοῦτο γάρ εἶσι πρεσβείας εὔθυναι, τί
πέπρακται; τί ἀπήγγειλας; εἰ μὲν ἀληθῆ, σῴζου· εἰ δὲ
ψευδῆ, δίκην δός. εἰ δὲ μὴ πάρεισι Φωκεῖς, τί τοῦτο; οὕτω
γὰρ διέθηκας αὐτούς, οἶμαι, τὸ μέρος σύ, ὥστε μήτε τοῖς
φίλοις βοηθεῖν μήτε τοὺς ἐχθροὺς ἀμύνεσθαι δύνασθαι.

4 τούτων τι] τι τῶν S γρ. Q γρ. 8 καὶ ante τοιοῦτο add. L vulg. τ
om. S solus 9 μὲν post Δημοσθένης add. LA: om. S vulg.
14 ἀνελέσθαι] ἑλέσθαι Α ὁτιοῦν ἂν] μηδ’ ὁτιοῦν ἄνευ L O corr. F
corr. Y 16 ἐνταυθὶ S ε ἐνταῦθα Α t ἐνταυθοῖ L O 20 ἀλλὰ LA t
ἀλλ’ οὐ S vulg: ἀλλὰ τοῦ Index Lambini, Dobree 22 περιῃρημένοι
L Q S γρ. 29 ἀμύνεσθαι F¹ vulg. : ἀμύνασθαι S L Α Q O

[366]

79

80

81

[367]

