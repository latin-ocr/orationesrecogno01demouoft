[270]
[270]

129

130

131

[271]

ΔΗΜΟΣΘΕΝΟΎΣ [Χνιῐῐ

ι

οὐδ’ ἂν εἶς εἴποι περὶ αὑτοῦ τοιοῦτον οὐδέν, ἀλλὰ κᾶν ἑτέρου
λέγοντος ἐρυθριάσειε, τοῖς δ’ ἀπολειφθεῖσι μέν, ὥσπερ σύ,
προσποιουμένοις δ’ ὑπ’ ἀναισθησίας τὸ τοὺς ἀκούοντας ἀλγεῖν
ποιεῖν ὅταν λέγωσιν, οὐ τὸ δοκεῖν τοιούτοις εἶναι περίεστιν,
Οὐκ ἀπορῶν δ’ ὅ τι χρὴ περὶ σοῦ καὶ τῶν σῶν εἰπεῖν, 5
ἀπορῶ τοῦ πρώτου μνησθῶ· πότερ’ ὡς ὁ πατήρ σου Τρόμης
ἐδούλευε παρ’ Ἐλπίᾳ τῷ πρὸς τῷ Θησείῳ διδάσκοντι γράμ-
ματα, χοίνικας παχείας ἔχων καὶ ξύλον; ἦ ὡς ἡ μήτηρ τοῖς
μεθημερινοῖς γάμοις ἐν τῷ κλεισίῳ τῷ πρὸς τῷ καλαμίτῃ
ἥρῳ χρωμένη τὸν καλὸν ἀνδριάντα καὶ τριταγωνιστὴν ἄκρον ιο
ἐξέθρεψέ σε,’ ἀλλὰ πάντες ἵσασι ταῦτα, κᾶν ἐγὼ μὴ λέγω.
ἀλλ’ ὡς ὁ τριηραύλης Φορμίων, ὁ Δίωνος τοῦ Φρεαρρίου
δοῦλος, ἀνέστησεν αὐτὴν ἀπὸ ταύτης τῆς καλῆς ἐργασίας;
ἀλλὰ νὴ τὸν Δία καὶ θεοὺς ὀκνῶ μὴ περὶ σοῦ τὰ προσή-
κοντα λέγων αὐτὸς οὐ προσήκοντας ἐμαυτῷ δόξω προῃρῆσθαι 15
λόγους. ταῦτα μὲν οὖν ἐάσω, ἀπ’ αὐτῶν δ’ ὧν αὐτὸς
βεβίωκεν ἄρξομαι· οὐδὲ γὰρ ὧν ἔτυχεν ἦν, ἀλλ’ οῖς ὁ δῆμος
καταρᾶται. ὀψὲ γάρ ποτε-ὀψὲ λέγω; χθὲς μὲν οῧν καὶ
πρώην ἅμ’ Ἀθηναῖος καὶ ῥήτωρ γέγονεν, καὶ δύο συλλαβὰς
προσθεὶς τὸν μὲν πατέρ’ ἀντὶ Τρόμητος ἐποίησεν Ἀτρόμητον, 20
τὴν δὲ μητέρα σεμνῶς πάνυ Γλαυκοθέαν, ἣν ’Έμπουσαν
ἅπαντες ἴσασι καλουμένην, ἐκ τοῦ πάντα ποιεῖν καὶ πάσχειν
δηλονότι ταύτης τῆς ἐπωνυμίας τυχοῦσαν· πόθεν γὰρ ἄλ-
λοθεν; ἀλλ’ ὅμως οὕτως ἀχάριστος εἶ καὶ πονηρὸς φύσει
ὥστ’ ἐλεύθερος ἐκ δούλου καὶ πλούσιος ἐκ πτωχοῦ διὰ του- 25
τουσὶ γεγονὼς οὐχ ὅπως χάριν αὐτοῖς ἔχεις, ἀλλὰ μισθώσας
σαυτὸν κατὰ τουτωνὶ πολιτεύει. καὶ περὶ ὧν μὲν ἔστι τις
ἀμφισβήτησις, ὡς ἄρ’ ὑπὲρ τῆς πόλεως εἴρηκεν, ἐάσω· ἃ

7 Ἐλπίᾳ AF vulg.: ελπιδαι Sl: ἐλπίδα Ll Ol 9 Καλαμίτῃ
Blass 10 ἥρωι codd. 2 om. Blass cum A fort. recte: ’Ἠρῳ G. H.
Schaefer, cf. xix 249, Phot. s. v. ‘'prs 11 ἀλλὰ πάντες . . . λέγω
Α Ο z om. S 1⁴¹ F Β Q Y 14 τοὺς ante θεοὺς add. vulg. z orn. S L soli
17—18 οὐδὲ ’γὰρ . . . καταρᾶται] post λόγους ponit S γρ. 19 γέγονεν
om. A 21 ὠνόμασεν post Γλαυκοθέαν add. vulg: om. S L· soli

22 καὶ ’γίγνεσθαι post πάσχειν add. S L¹ Soli

