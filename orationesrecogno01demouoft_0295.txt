xvm] ΠΕΡΙ ΤΟΎ ΣΤΕΦΑΝΟΎ [297]

πόλει, τῆς μὲν εἰς τὸ παρὸν τιμῆς ἔμ’ ἀποστερῆσαι γλί-
χεται, τὰ δ’ εἰς ἅπαντα τὸν λοιπὸν χρόνον ἐγκώμι’ ὑμῶν
ἀφαιρεῖται. εἰ γὰρ ὡς οὐ τὰ βέλτιστ’ ἐμοῦ πολιτευσα-
μένου τουδὶ καταψηφιεῖσθε, ἡμαρτηκέναι δόξετε, οὐ τῇ τῆς

5 τύχης ἀγνωμοσύνῃ τὰ συμβάντα παθεῖν. ἀλλ’ οὐκ ἔστιν, 208
οὐκ ἔστιν ὅπως ἡμάρτετ’, ἄνδρες Ἀθηναῖοι, τὸν ὑπὲρ τῆς
ἁπάντων ἐλευθερίας καὶ σωτηρίας κίνδυνον ἀράμενοι, μὰ
τοὺς Μαραθῶνι προκινδυνεύσαντας τῶν προγόνων, καὶ τοὺς
ἐν Πλαταιαῖς παραταξαμένους, καὶ τοὺς ἐν Σαλαμῖνι ναυ-

10 μαχήσαντας καὶ τοὺς ἐπ’ Ἀρτεμισίῳ, καὶ πολλοὺς ἑτέρους
τοὺς ἐν τοῖς δημοσίοις μνήμασιν κειμένους ἀγαθοὺς ἄνδρας,
οὓς ἅπαντας ὁμοίως ἡ πόλις τῆς αὐτῆς ἀξιώσασα τιμῆς
ἔθαψεν, Αἰσχίνη, οὐχὶ τοὺς κατορθώσαντας αὐτῶν οὐδὲ
τοὺς κρατησαντας μόνους. δικαίως· ὃ μὲν γαρ ἦν ἀνδρῶν

15 ἀγαθῶν ἔργον ἅπασι πέπρακται· τη τύχη δ, ἢν ὁ δαίμων
ἔνειμεν ἑκάστοις, ταύτῃ κέχρηνται. ἔπειτ’, ὡ κατάρατε 209
καὶ γραμματοκύφων, σὺ μὲν της παρὰ τουτωνὶ τιμῆς καὶ
φιλανθρωπίας ἔμ’ ἀποστερῆσαι βουλόμενος τρόπαια καὶ
μάχας καὶ παλαί’ ἔργ’ ἔλεγες, ὧν τίνος προσεδεῖθ’ ὁ παρὼν

20 ἀγὼν οὑτοσί; ἐμὲ δ’, ὦ τριταγωνιστά, τὸν περὶ τῶν πρω-
τείων σύμβουλον τῇ πόλει παριόντα τὸ τίνος φρόνημα
λαβόντ’ ἀναβαίνειν ἐπὶ τὸ βημ’ ἔδει; τὸ τοῦ τούτων ἀνάξι’
ἐροῦντος,· δικαίως μέντᾶν ἀπέθανον. ἐπεὶ οὐδ’ ὑμᾶς, ἑῗὲὃ ]
ἄνδρες Ἀθηναῖοι, ἀπὸ τῆς αὐτῆς διανοίας δεῖ τάς τ’ ἰδίας

25 δίκας καὶ τὰς δημοσίας κρίνειν, ἀλλὰ τὰ μὲν τοῦ καθ’
ἡμέραν βίου συμβόλαια ἐπὶ τῶν ἰδίων νόμων καὶ ἔργων’
σκοποῦντας, τὰς δὲ κοινὰς προαιρέσεις εἰς τὰ τῶν προγόνων
ἀξιώματ’ ἀποβλέποντας. καὶ παραλαμβάνειν γ’ ἅμα τῇ βα-
κτηρίᾳ καὶ τῷ συμβόλῳ τὸ φρόνημα rb τῆς πόλεως νομίζειν

1 ’γεγενημένῳ post πόλει add. F vulg. ε om. S L¹A vulg. 7 οὐ
ante μὰ add. L vulg.² Dionys„ rhetores: om. S 8 ἐν ante
Μαραθῶνι add. L vulg„ Dionys„ rhetores: om. S 13 αὐτῶν]
αὐτοὺς S L¹ 16 ἔνειμεν S L A : ἀπένειμεν vulg. 23 ἐπεὶ
S L : ἔπειτα cett, 24 ἄνδρες Ἀθηναῖοι S L vulg. t ὦ ἄνδρες O : ὦ

Ἀθηναῖοι Α

