[286]

175

176

[287]

177

ΔΗΜΟΣΘΕΝΟΎΣ {xvm

σαφῶς ἐπίσταμαι. ὡς δ’ ἔχει’ ἔφην (ταῦτα, ἀκούσατέ
μου. ἐκεῖνος ὅσους ἢ πεῖσαι χρήμασιν Θηβαίων ἢ ἐξα-
πατῆσαι ἐνῆν ἅπαντας ηὐτρέπισται· τοὺς δ’ ἀπ’ ἀρχῆς
ἀνθεστηκότας αὐτῷ καὶ νῦν ἐναντιουμένους οὐδαμῶς πεῖσαι
δύναται. τί οὖν βούλεται, καὶ τίνος εἵνεκα τὴν Ἐλάτειαν
κατείληφεν; πλησίον δύναμιν δείξας καὶ παραστήσας τὰ
ὅπλα τοὺς μὲν ἑαυτοῦ φίλους ἐπᾶραι καὶ θρασεῖς ποιῆσαι,
τοὺς δ’ ἐναντιουμένους καταπλῆξαι, ἵν’ ἢ συγχωρήσωσι
φοβηθέντες ἃ νῦν οὐκ ἐθέλουσιν, ἢ βιασθῶσιν. εἰ μὲν
τοίνυν προαιρησόμεθ’ ἡμεῖς ’ ἔφην ‘ ἐν τῷ παρόντι, εἴ τι
δύσκολον πέπρακται Θηβαίοις πρὸς ἡμᾶς, τούτου μεμνῆσθαι
καὶ ἀπιστεῖν αὐτοῖς ὡς ἐν τῇ τῶν ἐχθρῶν οῧσιν μερίδι,
πρῶτον μὲν ἂν εὔξαιτο Φίλιππος ποιήσομεν, εἶτα φοβοῦμαι
μὴ προσδεξαμένων τῶν νῦν ἀνθεστηκότων αὐτῷ καὶ μιᾷ
γνώμῃ πάντων φιλιππισάντων, εἷς τὴν Ἀττικὴν ἔλθωσιν
ἀμφότεροι. ἂν μέντοι πεισθῆτ’ ἐμοὶ καὶ πρὸς τῷ σκοπεῖν,
ἀλλὰ μὴ φιλονικεῖν περὶ ὧν ἂν λέγω γένησθε, οἶμαι καὶ
τὰ δέοντα λέγειν δόξειν καὶ τὸν ἐφεστηκότα κίνδυνον τῇ
πόλει διαλύσειν. τί οὖν φημὶ Mu,- πρῶτον μὲν τὸν
παρόντ’ ἐπανεῖναι φόβον, εἶτα μεταθέσθαι καὶ φοβεῖσθαι
πάντας ὑπὲρ Θηβαίων· πολὺ γὰρ τῶν δεινῶν εἰσιν ἡμῶν
ἐγγυτέρω, καὶ προτέροις αὐτοῖς ἐστιν ὁ κίνδυνος· ἔπειτ’
ἐξελθόντας Ἐλευσῖνάδε τοὺς ἐν ἡλικίᾳ καὶ τοὺς ἱππέας
δεῖξαι πᾶσιν ὑμᾶς αὐτοὺς ἐν τοῖς ὅπλοις ὄντας, ἵνα τοῖς
ἐν Θήβαις φρονοῦσι τὰ ὑμέτερα ἐξ ’ίσου γένηται τὸ παρ·
ρησιάζεσθαι περὶ τῶν δικαίων, ἰδοῦσιν ὅτι, ὥσπερ τοῖς
πωλοῦσι Φιλίππῳ τὴν πατρίδα πάρεσθ’ ἡ βοηθήσουσα
δύναμις ἐν 'E λατείᾳ, οὕτω τοῖς ὑπὲρ τῆς ἐλευθερίας ἀγω-
νίζεσθαι βουλομένοις ὑπάρχεθ’ ὑμεῖς ἕτοιμοι καὶ βοηθή-

1 ἔφην ante ταῦτα S : post ταῦτα cett. 5 εἵνεκα S L F: ἕνεκα
vulg. 6 ἵνα ante πλησίον add. S L¹ Q 7 ἐπᾶραι καὶ θρασεῖς
ποιῆσαι S Ι. A ε θρασεῖς ποιῆσαι καὶ ἐπᾶραι F vulg. : ἐπᾶραι Cobet
17 φιλονικεῖν O: φιλονεικεῖν cett. 24 καὶ ante αὐτοὺς add.

Cobet 28 ἐν Ἐλατείᾳ suspectat weil

5

10

15

20

²5

