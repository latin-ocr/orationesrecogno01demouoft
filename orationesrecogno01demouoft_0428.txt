[448]

[449]

536

337

ΔΗΜΟΣΘΕΝΟΎΣ - [x1x

γαρ οὐδὲν τοσούτων καὶ τηλικούτων ὄντων διὰ τοὺς στρατη-
γοὺς ἀπώλετο, οὐδ’ ἐν τῇ εἰρήνῃ συγχωρηθὲν πεισθέντων
ὑμῶν ἔχει Φίλιππος, ἀλλὰ διὰ τούτους ἀπόλωλε καὶ τὴν
τούτων δωροδοκίαν. ἷιν τοίνυν ταῦτα μὲν φεύγῃ, πλανᾷ δὲ
καὶ πάντα μᾶλλον λέγῃ, ἐκείνως αὐτὸν δέχεσθε. ‘ οὐ 5
στρατηγῷ δικάζομεν, οὐ περὶ τούτων κρίνει. μὴ λέγ’ εἴ τις
αἴτιός ἐστι καὶ ἄλλος τοῦ Φωκέων ὀλέθρου, ἀλλ’ ὡς οὐ σὺ
α’ίτιος δεῖξον. τί οὗν, εἴ τι Δημοσθένης ἠδίκει, νῦν λέγεις,
ἀλλ’ οὐχ ὅτε τὰς εὐθύνας ἐδίδου κατηγόρεις; δι’ αὐτὸ γὰρ εἶ

τοῦτ’ ἀπολωλέναι δίκαιος. μὴ λέγ’ ὡς καλὸν εἰρήνη, μηδ’ 10

ὡς συμφέρον· οὐδεὶς γὰρ αἰτιᾶταί σε τοῦ ποιήσασθαι τὴν
πόλιν εἰρήνην· ἀλλ’ ὡς οὐκ αἰσχρὰ καὶ ἐπονείδιστος, καὶ
πόλλ’ ὕστερον ἐξηπατήμεθα, καὶ πάντ’ ἀπώλετο, ταῦτα λέγε.
τούτων γὰρ ἁπάντων ἡμῖν αἴτιος σὺ δέδειξαι. καὶ τί δὴ
μέχρι νυνὶ τὸν τὰ τοιαῦτα πεποιηκότ’ ἐπαινεῖς,· ’ ἂν οὕτω 15
φυλάττητ’ αὐτόν, οὐχ ἕξει τί λέγῃ, ἀλλὰ τὴν ἄλλως ἐνταῦθ’
ἐπαρεῖ τὴν φωνὴν καὶ πεφωνασκηκὼς ἔσται.

Καίτοι καὶ περὶ τῆς φωνῆς ἴσως εἰπεῖν ἀνάγκη· πάνυ γὰρ
μέγα καὶ ἐπὶ ταύτῃ φρονεῖν αὐτὸν ἀκούω, ὡς καθυποκρινού-
μενον ὑμᾶς. ἐμοὶ δὲ δοκεῖτ’ ἀτοπώτατον ἁπάντων ἂν ποιῆσαι, 20
εἶ, ὅτε μὲν τὰ Θυέστου καὶ τῶν ἐπὶ Τροίᾳ κάκ’ ἠγωνίζετο,
ἐξεβάλλετ’ αὐτὸν καὶ ἐξεσυρίττετ’ ἐκ τῶν θεάτρων καὶ μόνον
οὐ κατελεύεθ’ οὕτως ὥστε τελευτῶντα τοῦ τριταγωνιστεῖν
ἀποστῆναι, ἐπειδὴ δ’ οὐκ ἐπὶ τῆς σκηνῆς, ἀλλ’ ἐν τοῖς κοινοῖς
καὶ μεγίστοις τῆς πόλεως πράγμασι μυρί’ εἴργασται κακά, ²5
τηνικαῦθ’ ὡς καλὸν φθεγγομένῳ προσέχοιτε. μηδαμῶς·
μηδὲν ὑμεῖς ἀβέλτερον πάθητε, ἀλλὰ λογίζεσθ’ ὅτι δεῖ
κήρυκα μὲν ἂν δοκιμάζητε, εὔφωνον σκοπεῖν, πρεσβευτὴν δὲ
καὶ τῶν κοινῶν ἀξιοῦντά τι πράττειν δίκαιον καὶ φρόνημ’

2 οὐδ’ ἐν SLABO: οὐδὲν FQ οὐδὲ ante πεισθέντων add. A

7 σὺ αἴτιος SA : συναίτιος L ε σὺ συναίτιος vulg. 8 εῖ post αἴτιος
(vel συναίτιος) add. L FQ Y O: om. SA 10 ἡ εἰρήνη LA
1 1 ποιῆσαι Α 19 καθυποκρινόμενον Α 28 εὔφωνον S L vulg. :

εἴ εὔφωνος Ρ al.

