mx] ΠΕΡΙ ΤΗΣ ΠΑΡΑΠΡΕΣΒΕΙΑΣ

μέντᾶν. οὐδὲ γὰρ τὴν τῶν Θηβαίων πόλιν εἵλετο δημοσίᾳ
ποιεῖν ὁ Φίλιππος εὗ, πολλοῦ γε καὶ δεῖ, ἀλλ’ ὑπὸ τῶν
πρέσβεων ἐπείσθη. ὃν δὲ τρόπον, φράσω πρὸς ὑμᾶς ἐγώ.
ἧλθον ὡς αὐτὸν πρέσβεις ἐκ Θηβῶν ὅτε περ καὶ παρ’ ὑμῶν

5 ἡμεῖς ἦμεν ἐκεῖ. τούτοις χρήματ’ ἐκεῖνος ἐβούλετο δοῦναι,
καὶ πάνυ γ’, ὡς ἔφασαν, πολλά. οὐκ ἐδέξαντ’ οὐδ’ ἔλαβον
ταῦθ’ οἱ τῶν Θηβαίων πρέσβεις. μετὰ ταῦτ’ ἐν θυσίᾳ τινὶ
καὶ δείπνῳ πίνων καὶ φιλανθρωπευόμενος πρὸς αὐτοὺς ὁ
Φίλιππος ἄλλα τε δὴ πολλά, οἶον αἰχμάλωτα καὶ τοιαῦτα,
10 καὶ τελευτῶν ἐκπώματ’ ἀργυρᾶ καὶ χρυσᾶ προῦπινεν αὐτοῖς.
πάντα ταῦτ’ ἐκεῖνοι διεωθοῦντο καὶ οὐδαμῇ προΐενθ’ αὑτούς.
τελευτῶν δὲ Φίλων, εἷς τῶν πρέσβεων, εἶπεν, ὦ ἄνδρες
Ἀθηναῖοι, λόγον οὐχ ὑπὲρ Θηβαίων ἀλλ’ ὑπὲρ ὑμῶν ἄξιον
εἰρῆσθαι. ἔφη γὰρ τὸν Φίλιππον ὁρῶν καὶ μεγαλοψύχως
15 καὶ φιλανθρώπως ἔχοντα πρὸς αὐτοὺς ἥδεσθαι καὶ χαίρειν·
αὐτοὶ μὲν οὖν ὑπάρχειν αὐτῷ φίλοι καὶ ξένοι καὶ ἄνευ τῶν
δώρων τούτων, εἷς δὲ τὰ τῆς πόλεως πράγματ’, ἐν οἷς ἧν
τότε, τὴν φιλανθρωπίαν αὐτὸν ἠξίουν ταύτην προσθέντ’
ἄξιόν τι καὶ αὑτοῦ καὶ τῶν Θηβαίων πρᾶξαι, καὶ ὅλην τε
20 τὴν πόλιν οὕτω καὶ σφεῖς ὡμολόγουν ὑπάρξειν αὐτῷ. καὶ
γάρ τοι σκέψασθε τί τοῖς Θηβαίοις γέγονεν ἐκ τούτων καὶ
τί συμβέβηκε, καὶ θεάσασθ’ ἐπ’ αὐτῆς τῆς ἀληθείας ἡλίκον
ἐστὶ τὸ μὴ πωλεῖν τὰ τῆς πόλεως. πρῶτον μὲν τοίνυν
εἰρήνη γέγονεν αὐτοῖς πονοῦσι καὶ ταλαιπωρουμένοις ἤδη τῷ
25 πολέμῳ καὶ ἡττωμένοις, εἶτα τῶν ἐχθρῶν Φωκέων ἄρδην
ὄλεθρος καὶ ὅλων τῶν τειχῶν καὶ τῶν πόλεων ἀναίρεσις.
ἆρα καὶ μόνα ταῦτα; οὐ μὰ Δί’, ἀλλ’ ἔτι πρὸς τούτοις
Ὀρχομενός, Κορώνεια, Κορσιά, τὸ Τιλφωσαῖον, τῆς τῶν
Φωκέων χώρας ὁπόσην βούλονται. τοῖς μὲν δὴ Θηβαίοις

4 ἦλθον] ἧκον Α 8 καὶ δείπνῳ om. A 10 προῦτεινεν Ο, cs.

ξ 128 13 ὒν post λόγον add. L¹ FQ: om. S vulg. 20 σφεῖς

S¹ L t σφᾶς cett. 23 πράγματα post πόλεως add. L vulg. : om.

SA 25 Φωκέων secl. Cobet, recte puto, cf. ξ 325 26 ἀναι·
ρέσεις S L corr. soli 29 βούλονται S Y : ἐβούλοντο L vulg.

[384]

139

140

141

[385]

142

