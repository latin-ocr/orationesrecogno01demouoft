vn] ΠΕΡΙ ΑΛΟΝΝΗΣΟΎ

οἱ πρέσβεις οἱ παρ’ ἐκείνου πεμφθέντες ἐπανορθώσασθαι,
ὅτι ἐπηνωρθωσάμεθα, δ παρὰ πᾶσιν ἀνθρώποις ὁμολογεῖται
δίκαιον εἶναι, ἑκατέρους ἔχειν τὰ ἑαυτῶν, ἀμφισβητεῖ μὴ
δεδωκέναι μηδὲ τοὺς πρέσβεις ταῦτ’ εἰρηκέναι πρὸς ὑμᾶς,
5 οὐδὲν ἀλλ’ ἢ πεπεισμένος ὑπὸ τούτων, οῖς χρῆται φίλοις,
ὡς ὑμεῖς οὐ μνημονεύετε τὰ ἐν τῷ δήμῳ εἰρημένα. μόνον
δὲ τοῦτο οὐχ οἶόν τε ὑμῖν ἐστιν ἀμνημονῆσαι· ἐν γὰρ τῇ

[81]

19

αὐτῇ ἐκκλησίᾳ καὶ οἱ πρέσβεις ὑμῖν οἱ παρ’ ἐκείνου ἥκοντες -

διελέγοντο καὶ τὸ ψήφισμα ἐγράφη, ὥστ’ οὐχ οἶόν τε, παρα-
10 χρῆμα τῶν λόγων εἰρημένων καὶ εὐθὺς τοῦ ψηφίσματος
ἐπαναγιγνωσκομένου, τὴν καταψευδομένην γνώμην τῶν πρέ-
σβεων, ταύτην ὑμᾶς χειροτονῆσαι· ὥστε τοῦτο μὲν οὐ κατ’
ἐμοῦ, ἀλλὰ καθ’ ὑμῶν ἐπέσταλκεν, ὡς ὑμεῖς περὶ ὧν οὐκ
ἠκούσατε, περὶ τούτων ἀποκρινάμενοι τὴν γνώμην ἀπεστεί-
15 λατε. καὶ οἱ μὲν πρέσβεις αὐτοί, ὧν κατεψεύδετο τὸ ψή-
φισμα, ὅτ’ ἀπεκρίνεσθε αὐτοῖς ἀναγιγνώσκοντες καὶ ἐπὶ
ξένια αὐτοὺς ἐκαλεῖτε, οὐκ ἐτόλμησαν παρελθεῖν, οὐδ’ εἰπεῖν
ὅτι ‘ καταψεύδεσθε ἡμῶν, ὦ ἄνδρες Ἀθηναῖοι, καὶ φατὲ ἡμᾶς
εἰρηκέναι ἃ οὐκ εἰρήκαμεν,’ ἀλλὰ σιωπῇ ἀπιόντες ᾤχοντο.
20 βούλομαι δ’ ὑμᾶς, ὦ ἄνδρες Ἀθηναῖοι (καὶ γὰρ ηὐδοκίμησεν
ὁ Πύθων παρ’ ὑμῖν ἐν τῇ δημηγορίᾳ, ὁ τότε πρεσβεύων),
αὐτοὺς τοὺς λόγους οὓς ἔλεγεν ὑπομνῆσαι· οῖδα γὰρ ὅτι
μέμνησθε. παραπλήσιοι δ’ ἦσαν οἷς καὶ νῦν ἐπέσταλκε
Φίλιππος· ἐγκαλῶν γὰρ ἡμῖν τοῖς διαβάλλουσι τὸν Φίλιπ-
25 πον, καὶ ὑμῖν ἐμέμφετο ὅτι ὡρμηκότος αὐτοῦ εὖ ποιεῖν ὑμᾶς
καὶ προῃρημένου μάλιστα τῶν Ἑλλήνων φίλους κεκτῆσθαι
αὐτοὶ κωλύετε, ἀποδεχόμενοι τοὺς λόγους τῶν συκοφαντούν-
των καὶ χρήματα ἐκεῖνον αἰτούντων καὶ διαβαλλόντων· τοὺς
γὰρ τοιούτους λόγους, ὅταν ἀπαγγελλόντων ἀκούῃ, ὅτι κακῶς
30 ἤκουεν, ὑμεῖς δ’ ἀπεδέχεσθε, μεταβάλλειν αὐτοῦ τὴν γνώμην,
8 ὑμῖν post πρέσβεις vulg. t post ἥκοντες S LA Y 16 ἀπεκρί-
νεσθε S L¹ : ἂπεκρίνασθε vulg. 17 ξένια Vrbinas: ξενίαι S F B:

ξενία L Vind. 1 : ξενίαν vulg. 23 μέμνησθε S L : μνησθήσεσθε νυῙρςΔ
27 τοὺς λόγους om. S1L¹

20

21

[82]

