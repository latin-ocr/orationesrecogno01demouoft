[12⁵]

57

[126]
59

60

ΔΗΜΟΣΘΕΝΟΎΣ [lx

Φιλίππου καὶ πάνθ’ ὑπηρετοῦντες ἐκείνῳ, τινὲς δὲ τοῦ βελ-
τίστου καὶ ὅπως μὴ δουλεύσουσιν οἱ πολῖται πράττοντες.
πότεροι δὴ τὴν πατρίδ’ ἐξώλεσαν,· ἢ πότεροι τοὺς ἱππέας
προῦδοσαν, ὧν προδοθέντων ’Όλυνθος ἀπώλετο; οἱ τὰ
Φιλίππου φρονοῦντες, καὶ ὅτ’ ἦν ἡ πόλις τοὺς τὰ βέλτιστα 5
λέγοντας συκοφαντοῦντες καὶ διαβάλλοντες οὕτως, ὥστε τόν
γ’ Ἀπολλωνίδην καὶ ἐκβαλεῖν ὁ δῆμος ὁ τῶν Ὀλυνθίων
ἐπείσθη.

Οὐ τοίνυν παρὰ τούτοις μόνον τὸ ἔθος τοῦτο πάντα κάκ’
εἰργάσατο, ἄλλοθι δ’ οὐδαμοῦ· ἀλλ’ ἐν Ἐρετρίᾳ, ἐπειδὴ 10
ἀπαλλαγέντος Πλουτάρχου καὶ τῶν ξένων ὁ δῆμος εἶχε τὴν
πόλιν καὶ τὸν Πορθμόν, οἱ μὲν ἐφ’ ὑμᾶς ἦγον τὰ πράγματα,
οἱ δ’ ἐπὶ Φίλιππον. ἀκούοντες δὲ τούτων τὰ πολλά, μᾶλ-
λον δὲ τὰ πάνθ’ οἱ ταλαίπωροι καὶ δυστυχεῖς Ἐρετριεῖς,
τελευτῶντες ἐπείσθησαν τοὺς ὑπὲρ αὑτῶν λέγοντας ἐκβαλεῖν. 15
καὶ γάρ τοι πέμψας Ἱππόνικον ὁ σύμμαχος αὐτοῖς Φίλιππος
καὶ ξένους χιλίους, τὰ τείχη περιεῖλε τοῦ Πορθμοῦ καὶ τρεῖς
κατέστησε τυράννους, Ἵππαρχον, Αὐτομέδοντα, Κλείταρχον·
καὶ μετὰ ταῦτ’ ἐξελήλακεν ἐκ τῆς χώρας δὶς ἤδη βουλομένους
σῴζεσθαι, τότε μὲν πέμψας τοὺς μετ’ Εὐρυλόχου ξένους, πάλιν 20
δὲ τοὺς μετὰ Παρμενίωνος.

Καὶ τί δεῖ τὰ πολλὰ λέγειν,· ἀλλ’ ἐν Ὠρεῷ Φιλιστίδης
μὲν ἔπραττε Φιλίππῳ καὶ Μένιππος καὶ Σωκράτης καὶ Θόας
καὶ Ἀγαπαῖος, οἵπερ νῦν ἔχουσι 7 ἦν πόλιν (καὶ ταῦτ’ ᾔδεσαν
ἅπαντες), Εὐφραῖος δέ τις ἄν’)ρωπος καὶ παρ’ ἡμῖν ποτ’ 25
ἐνθάδ’ οἰκήσας, ὅπως ἐλεύθεροι καὶ μηδενὸς δοῦλοι ἔσονται.
οὗτος τὰ μὲν ἄλλ’ ὡς ὑβρίζετο καὶ προυπηλακίζεθ’ ὑπὸ τοῦ
δήμου, πόλλ’ ἂν εἴη λέγειν· ἐνιαυτῷ δὲ πρότερον τῆς ἁλώ-

1 φρονοῦντες post Φιλίππου add. vulg.: om. S¹L¹ οἱ ante τοῦ
add. S: om. L vulg. 2 δουλεύσουσιν F Y Ο : δουλεύσωσιν S vulg.

3 ἐξώλεσαν SL: ἀπώλεσαν vulg. 9 μόνον S L: μόνοις vulg. :
μὲν Cobet 14 post δὲ add. τὰ πάντα Α : add. πάντα vulg. : om. S¹ L¹
15 ἐκβάλλειν S solus 16 ὁ om. S solus καὶ φίλος post
σύμμαχος add. vulg. z om. Sl L¹ 20-21 τότε . . . Παρμενίωνος om.

Sl Ll soli 23 Σωκράτης] sort. Σωσίστρατος Weil 28 τοῦ τῶν
Ὠρειτῶν post δήμου add. vulg. ε om. S L¹ Y

