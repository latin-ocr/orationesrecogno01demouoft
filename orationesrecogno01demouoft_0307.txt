xvm] ΠΕΡΙ TOT ΣΤΕΦΑΝΟὙ [310]

τούτοις πᾶσι μάλιστα μὲν διὰ τοὺς θεούς, δεύτερον δὲ δι’
ὑμᾶς καὶ τοὺς ἄλλους Ἀθηναίους ἐσῳζόμην. δικαίως· τοῦτο
γὰρ καὶ ἀληθές ἐστι καὶ ὑπὲρ τῶν ὀμωμοκότων καὶ γνόντων
τὰ εὔορκα δικαστῶν. οὐκοῦν ἐν μὲν οῖς εἰσηγγελλόμην, ὅτ’ 250
5 ἀπεψηφίζεσθέ μου καὶ τὸ μέρος τῶν ψήφων τοῖς διώκουσιν
οὐ μετεδίδοτε, τότ’ ἐψηφίζεσθε τᾶριστά με πράττειν· ἐν οῖς
δὲ τὰς γραφὰς ἀπέφευγον, ’ἔννομα καὶ γράφειν καὶ λέγειν
ἀπεδεικνύμην· ἐν οἷς δὲ τὰς εὐθύνας ἐπεσημαίνεσθε, δικαίως
καὶ ἀδωροδοκήτως πάντα πεπρᾶχθαί μοι προσωμολογεῖτε.
10 τούτων οὖν οὕτως ἐχόντων, τί προσῆκεν ἢ τί δίκαιον ἦν τοῖς
ὑπ’ ἐμοῦ πεπραγμένοις θέσθαι τὸν Κτησιφῶντ’ ὅνομα,· οὐχ
ὃ τὸν δῆμον ἑώρα τιθέμενον, οὐχ ὃ τοὺς ὀμωμοκότας δικαστάς,
οὐχ ὃ τὴν ἀλήθειαν παρὰ πᾶσι βεβαιοῦσαν,·
Ναί, φησίν, ἀλλὰ τὸ τοῦ Κεφάλου καλόν, τὸ μηδεμίαν 251
15 γραφὴν φυγεῖν. καὶ νὴ Δί’ εὔδαιμόν γε. ἀλλὰ τί μᾶλλον
ὁ πολλάκις μὲν φυγών, μηδεπώποτε δ’ ἐξελεγχθεὶς ἀδικῶν [311]
ἐν ἐγκλήματι γίγνοιτ’ ἂν διὰ τοῦτο δικαίως,· καίτοι πρός γε
τοῦτον, ἄνδρες Ἀθηναῖοι, καὶ τὸ τοῦ Κεφάλου καλὸν εἰπεῖν
ἔστι μοι. οὐδεμίαν γὰρ πώποτ’ ἐγράψατό μ’ οὐδ’ ἐδίωξε
20 γραφήν, ὥσθ’ ὑπὸ σοῦ γ’ ὡμολόγημαι μηδὲν εἶναι τοῦ
Κεφάλου χείρων πολίτης.

Πανταχόθεν μὲν τοίνυν ἄν τις ἴδοι τὴν ἀγνωμοσύνην 252
αὐτοῦ καὶ τὴν βασκανίαν, οὐχ ἥκιστα δ’ ἀφ’ ὧν περὶ τῆς
τύχης διελέχθη. ἐγὼ δ’ ὅλως μέν, ὅστις ἄνθρωπος ὢν

²5 ἀνθρώπῳ τύχην προφέρει, ἀνόητον ἡγοῦμαι· ἣν γὰρ ὁ βέλ-
τιστα πράττειν νομίζων καὶ ἀρίστην ἔχειν οἰόμενος οὐκ οἶδεν

εἰ μενεῖ τοιαύτη μέχρι τῆς ἑσπέρας, πῶς χρὴ περὶ ταύτης
λέγειν ἢ πῶς ὀνειδίζειν ἑτέρῳ; ἐπειδὴ δ’ οὗτος πρὸς πολλοῖς

5 πέμπτον ante μέρος add. vulg. : om. S L¹ soli 7 ἀπέφευγον

S LA F¹: ἀπέφυγον vulg. 10 προσῆκεν Α : προσῆκον S L vulg.

15 φυγεῖν L vulg. : φεύγειν SAQ 16 φυγών 5 L vulga:
φεύγων Α 18 καλὸν secl. Herwerden 22 πανταχόθεν S L:
πολλαχόθεν cett. 25 παντελῶς ante ἀνόητον add. vulg-t om.

S L F Β1 τὰ post ὁ add. L vulg. : om. S* F¹ Q 27 μενεῖ
codd. ι διαμένει Stobaeus: διαμενεῖ Rosenberg

