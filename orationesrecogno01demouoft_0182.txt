[168] [Δ ΗΜΟΣΘΕΝΟΤΣ] [xm

[168] ὁρῶσιν, ἀφ’ ὧν αἱ μὲν ὠφέλειαι τούτων εἰσὶν ἴδιαι, τὰ δὲ
μίση καὶ τὰ ἐγκλήματα ἐφ’ ὅλην ἔρχεται τὴν πόλιν, ἀλλὰ
πολίτας τοὺς ἀκολουθοῦντας ἔχοντες τοὺς ἐχθρούς, ἃ νῦν

7 τοὺς φίλους, ποιῶσιν. χωρὶς δὲ τούτων πολλὰ τῶν πραγμά-
των τὴν ὑμετέραν ποθεῖ παρουσίαν, καὶ ἄνευ τοῦ πρὸς τοὺς 5
οἰκείους πολέμους οἰκείᾳ χρῆσθαι δυνάμει συμφέρειν, καὶ
πρὸς τᾶλλα πράγματ’ ἀναγκαῖόν ἐστιν. εἰ μὲν γὰρ ἡσυχίαν
ἔχειν ὑμῖν ἀπέχρη καὶ μηδὲν τῶν Ἑλληνικῶν περιεργάζεσθαι

8 ὅπως ἔχει, ἄλλος ἂν ἦν λόγος· νῦν δὲ πρωτεύειν μὲν ὑμεῖς ἀξιοῦ-
τε καὶ τὰ δίκαι’ ὁρίζειν τοῖς ἄλλοις, τὴν δὲ ταῦτ’ ἐφορεύσουσαν 10
καὶ φυλάξουσαν δύναμιν οὔτε κατεσκεύασθ’ οὔτε κατασκευά-
ζεσθε, ἀλλ’ ἐπὶ πολλῆς μὲν ἡσυχίας καὶ ἐρημίας ὑμῶν ὁ
Μυτιληναίων δῆμος καταλέλυται, ἐπὶ πολλῆς δ’ ἡσυχίας ὁ
Ῥοδίων, ἐχθρός γ’ ὢν ἡμῖν, φαίη τις ἄν· ἀλλὰ μείζω χρὴ
νομίζειν, ὦ ἄνδρες Ἀθηναῖοι, τὴν πρὸς τὰς ὀλιγαρχίας ὑπὲρ 15
αὐτῆς τῆς προαιρέσεως ἔχθραν, ἢ τὴν πρὸς τοὺς δήμους ὑπὲρ

9 ὧν ποτ’ ἂν ᾗ. ἀλλ’ ἵν’ ἐκεῖσ’ ἐπανέλθω, φημὶ δεῖν ὑμᾶς
συντετάχθαι, καὶ τὴν αὐτὴν τοῦ τε λαβεῖν καὶ τοῦ ποιεῖν ἃ
προσήκει σύνταξιν εἶναι. διελέχθην δ’ ὑμῖν περὶ τούτων
καὶ πρότερον, καὶ διεξῆλθον ὡς ἂν συνταχθείητε, οἵ θ’ ὁπλῖ- 20
ται καὶ οἱ ἱππεῖς καὶ ὅσοι τούτων ἐκτός ἐστε, καὶ εὐπορία

10 τις ἂν ἅπασι γένοιτο κοινή. ὃ δέ μοι πλείστην ἀθυμίαν
παρέσχεν ἁπάντων, ἐρῶ πρὸς ὑμᾶς καὶ οὐκ ἀποκρύψομαι, ὅτι

[169] πολλῶν καὶ μεγάλων καὶ καλῶν ὄντων τούτων ἁπάντων, τῶν

4 συμμάχους καὶ ante φίλους add. F Y O : om. S A 6 οἰκείους
secl. Cobet πολέμους Wolf: πολέμου codd. οἰκείᾳ χρῆσθαι om.
5¹ (add. in marg. m. ant.) συμφέρει Sl 8 περιειργάζεσθε coni.
Blass coll. iv 42 9 ὅπως ἔχει secl. Cobet λόγος vulg. ι ὁ
λόγος S : λόγος οὗτος Α 10 ἐφορεύσουσαν Weil : ἐφοδεύουσαν S¹
(ut videtur) et A corr. m. pn: ἐφεδρεύουσαν S corr. ε ἐφοδεύσουσαν Y
γρ.; ἐποπτεύουσαν vulg. S 7p.: ἐποπτεύσουσαν ΒΟ 11 κατα-
σκευάζεσθε SAYO: παρασκευάζεσθε vulg. 12 ἐρημίας vulg.:
ἠρεμίας Y O F γρ. (S 3) 13 ἡσυχίας secl. Cobet 14 ὢν ἡμῖν
S vulg. ι ἡμῶν S γρ. Ργρ. 22 κοινῇ γένοιτο Α 23 παρέσχεν
ἁπάντων S : ἁπάντων παρέσχηκεν vulg.: ἁπάντων secl. Blass 24 τού-
των ἁπάντων] ὧν συμβουλεύω schol, p. 220, 18 ἁπάντων secl.

Blass

