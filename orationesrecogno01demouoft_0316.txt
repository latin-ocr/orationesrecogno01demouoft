[320]

285

[321]

286

287

ΔΗΜΟΣΘΕΝΟΎΣ [xvut

τούτων φροντίσας εὐθέως ὡμολόγεις καὶ προσεποιοῦ φιλίαν
καὶ ξενίαν εἶναί σοι πρὸς αὐτόν, τῇ μισθαρνίᾳ ταῦτα μετατιθέ-
μενος τὰ ὀνόματα· ἐκ ποίας γὰρ ἴσης ἢ δικαίας προφάσεως
Αἰσχίνῃ τῷ Γλαυκοθέας τῆς τυμπανιστρίας ξένος ἦ φίλος ἢ
γνώριμος ἦν Φίλιππος; ἐγὼ μὲν οὐχ ὁρῶ, ἀλλ’ ἐμισθώθης 5
ἐπὶ τῷ τὰ τουτωνὶ συμφέροντα διαφθείρειν. ἀλλ’ ὅμως,
οὕτω φανερῶς αὐτὸς εἰλημμένος προδότης καὶ κατὰ σαυτοῦ
μηνυτὴς ἐπὶ τοῖς συμβᾶσιν γεγονώς, ἐμοὶ λοιδορεῖ καὶ
ὀνειδίζεις ταῦτα, ὧν πάντας μᾶλλον αἰτίους εὑρήσεις.

Πολλὰ καὶ καλὰ καὶ μεγάλ’ ἡ πόλις, Αἰσχίνη, καὶ 10
προείλετο καὶ κατώρθωσεν δι’ ἐμοῦ, ὧν οὐκ ἠμνημόνησεν.
σημεῖον δέ· χειροτονῶν γὰρ ὁ δῆμος τὸν ἐροῦντ’ ἐπὶ τοῖς
τετελευτηκόσιν παρ’ αὐτὰ τὰ συμβάντα, οὐ σὲ ἐχειροτόνησε
προβληθέντα, καίπερ εὔφωνον ὄντα, οὐδὲ Δημάδην, ἄρτι
πεποιηκότα τὴν εἰρήνην, οὐδ’ “Ηγήμονα, οὐδ’ ἄλλον ὑμῶν 15
οὐδένα, ἀλλ’ ἐμέ. καὶ παρελθόντος σοῦ καὶ Πυθοκλέους
ὠμῶς καὶ ἀναιδῶς, ὦ Ζεῦ καὶ θεοί, καὶ κατηγορούντων ἐμοῦ
ταῦθ’ ἃ καὶ σὺ νυνί, καὶ λοιδορουμένων, ἔτ’ ἄμεινον ἐχειρο-
τόνησεν ἐμέ. τὸ δ’ αἴτιον οὐκ ἀγνοεῖς μέν, ὅμως δὲ φράσω
σοι κάγώ. ἀμφότερ’ ᾔδεσαν αὐτοί, τήν τ’ ἐμὴν εὔνοιαν καὶ 20
προθυμίαν μεθ’ ἧς τὰ πράγματ’ ἔπραττον, καὶ τὴν ὑμετέραν
ἀδικίαν· ἃ γὰρ εὐθενούντων τῶν πραγμάτων ἠρνεῖσθε διομνύ·
μενοι, ταῦτ’ ἐν οἶς ἔπταισεν ἡ πόλις ὡμολογήσατε. τοὺς
οῦν ἐπὶ τοῖς κοινοῖς ἀτυχήμασιν ὧν ἐφρόνουν λαβόντας
ἄδειαν ἐχθροὺς μὲν πάλαι, φανεροὺς δὲ τόθ’ ἡγήσανθ’ αὑτοῖς 25
γεγενῆσθαι· εἶτα καὶ προσήκειν [ὑπολαμβάνοντες] τὸν ἐροῦντ’
ἐπὶ τοῖς τετελευτηκόσι καὶ τὴν ἐκείνων ἀρετὴν κοσμήσοντα
μήθ’ ὁμωρόφιον μήθ’ ὁμόσπονδον γεγενημένον εἶναι τοῖς
πρὸς ἐκείνους παραταξαμένοις, μηδ’ ἐκεῖ μὲν κωμάζειν καὶ
παιωνίζειν ἐπὶ ταῖς τῶν Ἑλλήνων συμφοραῖς μετὰ τῶν 3c

9 ἢ ἐμέ post εὑρήσεις add. vulg. ε om. S Ι.ι 13 σὲ vulg.: ‹r' S
18 ταύτὰ B²t ταῦτα S L vulg. 19 ἐμέ vulg. : με S L 20 αὐτοί
SL vulg.: οὗτοι Α 26 ὑπολαμβάνοντες SL FQ: secl. Blass:
ὑπέλαβον Y ε ὑπελάμβανον vulg. 30 παιωνίζειν S L A F Y t παιανί-

(ew vulg., cs. xix 128

