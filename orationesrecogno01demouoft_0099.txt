vn] ΠΕΡΙ ΑΛΟΝΝΗΣΟΎ

τῇ θαλάττῃ, οὗ φατὲ ἰσχύειν, μὴ διαγωνιεῖσθε, ἀλλὰ
δικάσεσθε,·
’Έτι περὶ συμβόλων φησὶ πεπομφέναι πρὸς ὑμᾶς τοὺς
ποιησομένους, ταῦτα δὲ κύρια ἔσεσθαι, οὐκ ἐπειδὰν ἐν τῷ
5 δικαστηρίῳ τῷ παρ’ ὑμῖν κυρωθῇ, ὥσπερ ὁ νόμος κελεύει,
ἀλλ’ ἐπειδὰν ὡς ἑαυτὸν ἐπανενεχθῇ, ἐφέσιμον τὴν παρ’
ὑμῶν γενομένην γνῶσιν ὡς ἑαυτὸν ποιούμενος. βούλεται
γὰρ ὑμῶν τοῦτο προλαβεῖν καὶ ὁμολογούμενον ἐν τοῖς συμ-
βόλοις καταστῆσαι, ὅτι τῶν περὶ Ποτείδαιαν γεγενημένων
10 ἀδικημάτων οὐδὲν ἐγκαλεῖτε αὐτῷ ὡς ἀδικούμενοι, ἀλλὰ
βεβαιοῦτε δικαίως αὐτὴν ἐκεῖνον καὶ λαβεῖν καὶ κεκτῆσθαι.
καίτοι Ἀθηναίων οἱ ἐν Ποτειδαίᾳ κατοικοῦντες, οὐκ ὄντος
αὐτοῖς πολέμου πρὸς Φίλιππον, ἀλλὰ συμμαχίας, καὶ ὅρκων
ὀμωμοσμένων, οὓς Φίλιππος τοῖς οἰκοῦσιν ἐν Ποτειδαίᾳ
15 ὤμοσεν, ἀφῃρέθησαν ὑπ’ αὐτοῦ τὰ κτήματα. ταῦτα δὴ βού-
λεται τάδικήματα πανταχῶς παρ’ ὑμῖν βεβαιώσασθαι, ὅτι
οὔτ’ ἐγκαλεῖτε οὔθ’ ἡγεῖσθε ἀδικεῖσθαι· ἐπεὶ ὅτι γε συμ-
βόλων οὐδὲν δέονται Μακεδόνες πρὸς Ἀθηναίους, ὁ παρελη-
λυθὼς ὑμῖν χρόνος τεκμήριον γενέσθω· οὔτε γὰρ Ἀμύντας
2οὸ πατὴρ ὁ Φιλίππου οὔθ’ οἱ ἄλλοι βασιλεῖς οὐδεπώποτε
σύμβολα ἐποιήσαντο πρὸς τὴν πόλιν τὴν ἡμετέραν. καίτοι
πλείους γε ἦσαν αἱ ἐπιμειξίαι τότε πρὸς ἀλλήλους ἢ νῦν
εἰσίν· ὑφ’ ἡμῖν γὰρ ἦν ἡ Μακεδονία καὶ φόρους ἡμῖν ἔφερον,
καὶ τοῖς ἐμπορίοις τότε μᾶλλον ἢ νῦν ἡμεῖς τε τοῖς ἐκεῖ
25 κάκεῖνοι τοῖς παρ’ ἡμῖν ἐχρῶντο, καὶ ἐμπορικαὶ δίκαι οὐκ
ἦσαν, ὥσπερ νῦν, ἀκριβεῖς, αἱ κατὰ μῆνα, ποιοῦσαι μηδὲν
δεῖσθαι συμβόλων τοὺς τοσοῦτον ἀλλήλων ἀπέχοντας. ἀλλ’
ὅμως οὐδενὸς τοιούτου ὄντος τότε, οὐκ ἐλυσιτέλει σύμβολα
ποιησαμένους οὔτ’ ἐκ Μακεδονίας πλεῖν Ἀθήναζε δίκας

2 δικάσεσθε S L: διαδικάζεσθε (vel -ffeo-Od vulg. 6 ἐπανενεχθῇ
S L vulg. z ἐπαναχθῇ Α Y 16 πανταχῶς Α Β : πανταχόσε vulg, :
πολλάκις πανταχόσε S L 20 Μακεδονίας post ἄλλοι add. vulg. :
om. S L¹ AY 21 γε post καίτοι add. S L¹ : om. vulg. 23 ὑφ’
Cobet: ἐφ’ codd.. cs. x 62 ἔφερον 5 L: ἔφερε vulg. 29 ποιησα-
μένους codd. : ποιησαμένοις Bcnselcr

[⁷8]

[79]

10

11

12

13

