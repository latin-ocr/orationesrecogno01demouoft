xvm] ΠΕΡΙ ΤΟΥ ΣΤΕΦΑΝΟΎ

γὰρ ἦν ἀφανῆ) τοῖς παρ’ ἑκάστοις προδόταις χρήματ’ ἀνα-
λίσκων πάντας συνέκρουε καὶ πρὸς αὐτοὺς ἐτάραττεν· εἶτ’
ἐν οἷς ἡμάρτανον ἄλλοι καὶ κακῶς ἐφρόνουν, αὐτὸς παρε-
σκευάζετο καὶ κατὰ πάντων ἐφύετο. ὡς δὲ ταλαιπωρού-
5 μενοι τῷ μήκει τοῦ πολέμου οἱ τότε μὲν βαρεῖς, νῦν δ’
ἀτυχεῖς Θηβαῖοι φανεροὶ πᾶσιν ἦσαν ἀναγκασθησόμενοι
καταφεύγειν ἐφ’ ὑμᾶς, 6 Φίλιππος, ἵνα μὴ τοῦτο γένοιτο
μηδὲ συνέλθοιεν αἱ πόλεις, ὑμῖν μὲν εἰρήνην, ἐκείνοις δὲ
βοήθειαν ἐπηγγείλατο. τί οὖν συνηγωνίσατ’ αὐτῷ πρὸς
10 τὸ λαβεῖν ὀλίγου δεῖν ὑμᾶς ἑκόντας ἐξαπατωμένους; ἡτῶν
ἄλλων Ἑλλήνων, εἴτε χρὴ κακίαν εἴτ’ ἄγνοιαν εἴτε καὶ ἀμ-
φότερα ταῦτ’ εἰπεῖν, οἳ πόλεμον συνεχῆ καὶ μακρὸν πολε-
μούντων ὑμῶν, καὶ τοῦτον ὑπὲρ τῶν πᾶσι συμφερόντων,
ὡς ἔργῳ φανερὸν γέγονεν, οὔτε χρήμασιν οὔτε σώμασιν
15 οὔτ’ ἄλλῳ οὐδενὶ τῶν ἁπάντων συνελάμβανον ὑμῖν· οἷς καὶ
δικαίως καὶ προσηκόντως ὀργιζόμενοι ἑτοίμως ὑπηκούσατε
τῷ Φιλίππῳ. ἡ μὲν οῧν τότε συγχωρηθεῖσ’ εἰρήνη διὰ
ταῦτ’, οὐ δι’ ἐμέ, ὡς οὗτος διέβαλλεν, ἐπράχθη· τὰ δὲ
τούτων ἀδικήματα καὶ δωροδοκήματ’ ἐν αὐτῇ τῶν νυνὶ
20 παρόντων πραγμάτων, ἄν τις ἐξετάζῃ δικαίως, αἴτι’ εὑρήσει.
καὶ ταυτὶ πάνθ’ ὑπὲρ τῆς ἀληθείας ἀκριβολογοῦμαι καὶ δι-
εξέρχομαι. εἰ γὰρ εἶναί τι δοκοίη τὰ μάλιστ’ ἐν τούτοις
ἀδίκημα, οὐδέν ἐστι δήπου πρὸς ἐμέ· ἀλλ’ ὁ μὲν πρῶτος
εἰπὼν καὶ μνησθεὶς ὑπὲρ τῆς εἰρήνης Ἀριστόδημος ἧν ὁ
25 ὑποκριτής, ὁ δ’ ἐκδεξάμενος καὶ γράψας καὶ ἑαυτὸν μετὰ
τούτου μισθώσας ἐπὶ ταῦτα Φιλοκράτης 6 Ἁγνούσιος, ὁ
σός, Αἰσχίνη, κοινωνός, οὐχ 6 ἐμός, οὐδ’ ἂν σὺ διαρραγῇς
ψευδόμενος, οἱ δὲ συνειπόντες ὅτου δήποθ’ εἵνεκα (ἐῶ γὰρ
τοῦτό γ’ ἐν τῷ παρόντι) Εὔβουλος καὶ Κηφισοφῶν· ἐγὼ
30 δ’ οὐδὲν οὐδαμοῦ. ἀλλ’ ὅμως, τούτων τοιούτων ὄντων καὶ

2 αὑτοὺς S L¹ z ἑαυτοὺς vulg. : ἀλλήλους Α L corr. 3 ἄλλοι
Sl L : οἱ ἄλλοι vulg. : ἄλλοι Blass 7 ὁ om. S¹ 13 κοινῇ ante
πᾶσι add. vulg. : om. S L¹ 22-23 τι . . . ἀδίκημα S Ll : τινα . . .
ἀδικήματα vulg. 27 οὐχ ὁ S L: οὐκ cett.

DEMOSTH , VOL. 1. 15

[231]

20

[232]

21

22

