[276]

149
[277]

150

151

ΔΗΜΟΣΘΕΝΗΎΣ [xvm

ᾖ καὶ παρ’ ὑμῶν τῶν ὑπεναντίων ὁ τοῦτο ποιῶν, εὐπόρως
λήσειν· ὅπερ συνέβη. πῶς οὖν ταῦτ’ ἐποίησεν,· μισθοῦται
τουτονί. οὐδενὸς δὲ προειδότος, οἶμαι, τὸ πρᾶγμ’ οὐδὲ
φυλάττοντος, ὥσπερ εἴωθε τὰ τοιαῦτα παρ’ ὑμῖν γίγνεσθαι,
προβληθεὶς πυλάγορος οὗτος καὶ τριῶν ἦ τεττάρων χειρο-
τονησάντων αὐτὸν ἀνερρήθη. ὡς δὲ τὸ τῆς πόλεως ἀξίωμα
λαβὼν ἀφίκετ’ εἰς τοὺς Ἀμφικτύονας, πάντα τᾶλλ’ ἀφεὶς
καὶ παριδὼν ἐπέραινεν ἐφ’ οἷς ἐμισθώθη, καὶ λόγους εὐπροσ-
ώπους καὶ μύθους, ὅθεν ἡ Κιρραία χώρα καθιερώθη, συν-
θεὶς καὶ διεξελθὼν ἀνθρώπους ἀπείρους λόγων καὶ τὸ μέλλον
οὗ προορωμένους, τοὺς ἱερομνήμονας, πείθει ψηφίσασθαι
περιελθεῖν τὴν χώραν, ἣν οἱ μὲν Ἀμφισσεῖς σφῶν αὐτῶν
οὖσαν γεωργεῖν ἔφασαν, οὗτος δὲ τῆς ἱερᾶς χώρας ιἠτιᾶτ’
εἶναι, οὐδεμίαν δίκην τῶν Λοκρῶν ἐπαγόντων ἡμῖν, οὐδ’ ἃ
νῦν προφασίζεται λέγων οὐκ ἀληθῆ. γνώσεσθε δ’ ἐκεῖθεν.
οὐκ ἐνῆν ἄνευ τοῦ προσκαλέσασθαι δήπου τοῖς Λοκροῖς
δίκην κατὰ τῆς πόλεως τελέσασθαι. τίς οὖν ἐκλήτευσεν
ἡμᾶς; ἐπὶ ποίας ἀρχῆς; εἰπὲ τὸν εἰδότα, δεῖξον. ἀλλ’ οὐκ
ἂν ἔχοις, ἀλλὰ κενῇ προφάσει ταύτῃ κατεχρῶ καὶ ψευδεῖ.
περιιόντων τοίνυν τὴν χώραν τῶν Ἀμφικτυόνων κατὰ τὴν
ὑφήγησιν την τούτου, προσπεσόντες οἱ Λοκροὶ μικροῦ κατη-
κόντισαν ἅπαντας, τινὰς δὲ καὶ συνήρπασαν τῶν ἱερομνη-
μόνων. ὡς δ’ ἅπαξ ἐκ τούτων ἐγκλήματα καὶ πόλεμος
πρὸς τοὺς Ἀμφισσεῖς ἐταράχθη, τὸ μὲν πρῶτον ὀ Κόττυφος
αὐτῶν τῶν Ἀμφικτυόι,·ων ἤγαγε στρατιάν, ὡς δ’ οἱ μὲν οὐκ
ἦλθον, οἱ δ’ ἐλθόντες οὐδὲν ἐποίουν, εἰς τὴν ἐπιοῦσαν πυλαίαν
ἐπὶ τὸν Φίλιππον εὐθὺς ἡγεμόν’ ἦγον οἱ κατεσκευασμένοι
καὶ πάλαι πονηροὶ τῶν Θετταλῶν καὶ τῶν ἐν ταῖς ἄλλαις

5 πυλάγορος SlA corr¹⁷ Harpocr. : πυλαγόρας S corr. L vulg. καὶ
secl. Cobet 11 τοὺς ἱερομνήμονας secl. Cobet 15 προφασίζεται
λέγων Y: οὗτος προφ. λέγων S L : προφ. οὗτος λέγων Α Vind. 1 ι οὗτος
λέγων προφ. F Β vulg. 18 ἐπὶ Α O marg. : ἀπὸ S L vulg.
19 κενῇ] καινῇ S A, cf. ᾗ 239 21 ἅπαντας post κατηκόντισαν S corr·
pr. Ι, A: ante κατηκόντισαν F vulg. : om. S¹ 22 τῶν ἱερομνημόνων
scel. Rex-werden 26 οἱ δ’ ἐλθόντες om. S¹ L text.

5

10

20

