[41]

[42]

7

ΔΗΜΟΣΘΕΝΟΤΣ [1v

ἔπραξεν οὐδὲ τοσαύτην ἐκτήσατ’ ἂν δύναμιν. ἀλλ’ εἶδεν, ὦ
ἄνδρες Ἀθηναῖοι, τοῦτο καλῶς ἐκεῖννος, ὅτι ταῦτα μέν ἐστιν
ἅπαντα τὰ χωρί’ ἆθλα τοῦ πολέμου κείμεν’ ἐν μέσῳ, φύσει
δ’ ὑπάρχει τοῖς παροῦσι τὰ τῶν ἀπόντων, καὶ τοῖς ἐθέλουσι

πονεῖν καὶ κινδυνεύειν τὰ τῶν ἀμελούντων. καὶ γάρ τοι 5

ταύτῃ χρησάμενος τῇ γνώμῃ πάντα κατέστραπται καὶ ἔχει,
τὰ μὲν ὡς ἂν ἑλών τις ἔχοι πολέμῳ, τὰ δὲ σύμμαχα καὶ
φίλα ποιησάμενος· καὶ γὰρ συμμαχεῖν καὶ προσέχειν τὸν
νοῦν τούτοις ἐθέλουσιν ἅπαντες, οὓς ἂν ὁρῶσι παρεσκευα-
σμένους καὶ πράττειν ἐθέλοντας δι χρή. ἂν τοίνυν, ὦ ἄνδρες
Ἀθηναῖοι, καὶ ὑμεῖς ἐπὶ τῆς τοιαύτης ἐθελήσητε γενέσθαι
γνώμης νῦν, ἐπειδήπερ οὐ πρότερον, καὶ ἕκαστος ὑμῶν, οὗ
δεῖ καὶ δύναιτ’ ἂν παρασχεῖν αὑτὸν χρήσιμον τῇ πόλει,
πᾶσαν ἀφεὶς τὴν εἰρωνείαν ἕτοιμος πράττειν ὑπάρξῃ, ὁ μὲν
χρήματ’ ἔχων εἰσφέρειν, ὁ δ’ ἐν ἡλικίᾳ στρατεύεσθαι,-
συνελόντι δ’ ἁπλῶς ἂν ὑμῶν αὐτῶν ἐθελήσητε γενέσθαι,
καὶ παύσησθ’ αὐτὸς μὲν οὐδὲν ἕκαστος ποιήσειν ἐλπίζων,
τὸν δὲ πλησίον πάνθ’ ὑπὲρ αὐτοῦ πράξειν, καὶ τὰ ὑμέτερ’
αὐτῶν κομιεῖσθ’, ἂν θεὸς θέλῃ, καὶ τὰ κατερρᾳθυμημένα
πάλιν ἀναλήψεσθε, κάκεῖνον τιμωρήσεσθε. μὴ γὰρ ὡς θεῷ
νομίζετ’ ἐκείνῳ τὰ παρόντα πεπηγέναι πράγματ’ ἀθάνατα, ἀλλὰ
καὶ μισεῖ τις ἐκεῖνον καὶ δέδιεν, ὦ ἄνδρες Ἀθηναῖοι, καὶ φθονεῖ,
καὶ τῶν πάνυ νῦν δοκούντων οἰκείως ἔχειν· καὶ ἅπανθ’ ὅσα
περ κάν ἄλλοις τισὶν ἀνθρώποις ἔνι, ταῦτα κάν τοῖς μετ’
ἐκείνου χρὴ νομίζειν ἐνεῖναι. κατέπτηχε μέντοι πάντα
ταῦτα νῦν, οὐκ ἔχοντ’ ἀποστροφὴν διὰ τὴν ὑμετέραν βραδυ-
τῆτα καὶ ῥᾳθυμίαν· ἢν ἀποθέσθαι φημὶ δεῖν ἤδη. ὁρᾶτε γάρ,
ὦ ἄνδρες Ἀθηναῖοι, τὸ πρᾶγμα, οῗ προελήλυθ’ ἀσελγείας
ἅνθρωπος, ὃς οὐδ’ αἵρεσιν ὑμῖν δίδωσι τοῦ πράττειν ἢ ἄγειν

1 ἂν add. A suppl. Y : om. S vulg. εἶδεν S B : οἶδεν vulg. 2 ᾔδειν

Cobet, cf. vi 8 7 ἔχοι om. Aug. 3: del. Blass (praeeunte
Kriigero) coll. Aristid. i 465 14 τὴν om. Dionys. Hal. Ant.
Rom. vii 292: del. Blass coll. xxiv 49 16 ἁπλῶς om. A suppl. ε
secl. Cobet : ἁπλῶς εἰπεῖν Β Y O 25 πάντα ταῦτα S : ταῦτα πάντα

vulg. : πάντα Y 29 ἅνθρωπος S solus z ἄνθρωπος vulg.

10

15

20

25

