5

10

Ι5

20

25

xlv] ΠΕΡΙ ΤΩΝ ΣΎΜΜΟΡΙΩΝ

τὸ δαιμόνιον φίλον μὲν ἀλυσιτελῆ, συμφέροντα δ’ ἐχθρὸν
ἐμφανίζει, τοῦτον ἡμεῖς φοβώμεθα; μηδαμῶς· ἀλλὰ μηδ’
ἀδικῶμεν, αὐτῶν ἡμῶν εἵνεκα καὶ τῆς τῶν ἄλλων Ἑλλήνων
ταραχῆς καὶ ἀπιστίας· ἐπεὶ εἴ γ’ ὁμοθυμαδὸν ἧν μετὰ πάντων
ἐπιθέσθαι μόνῳ, οὐδ’ ἀδικεῖν ἡμᾶς ἐκεῖνον ἀδίκημ’ ἂν ἔθηκα.
ἐπειδὴ δὲ τοῦτ’ οὐχ οὕτως ἔχει, φυλάττεσθαί φημι δεῖν μὴ
πρόφασιν δῶμεν βασιλεῖ τοῦ τὰ δίκαι’ ὑπὲρ τῶν ἄλλων
Ἑλλήνων ζητεῖν· ἡσυχίαν μὲν γὰρ ἐχόντων ὑμῶν ὕποπτος
ἂν εἴη τοιοῦτόν τι πράττων, πόλεμον δὲ ποιησαμένων προ-
τέρων εἰκότως ἂν δοκοίη διὰ τὴν πρὸς ὑμᾶς ἔχθραν τοῖς
ἄλλοις φίλος εἶναι βούλεσθαι. μὴ οῦν ἐξελέγξηθ’ ὡς κακῶς
ἔχει τὰ Ἑλληνικά, συγκαλοῦντες ὅτ’ οὐ πείσονται, καὶ πολε-
μοῦντες ὅτ’ οὐ δυνήσεσθε· ἀλλ’ ἔχεθ’ ἡσυχίαν θαρροῦντες
καὶ παρασκευαζόμενοι, καὶ βούλεσθ’ ἀπαγγέλλεσθαι μὲν περὶ
ὑμῶν πρὸς βασιλέα, μὴ μὰ Δί’ ὡς ἀποροῦσιν ἢ φοβοῦνται
ἢ θορυβοῦνται πάντες [οἱ (Έλληνες καὶ Ἀθηναῖοι], πολλοῦ
γε καὶ δεῖ· ἀλλ’ ὅτι, εἰ μὲν μὴ τοῖς ἽΞλλησιν ὁμοίως αἰσχρὸν
ἦν τὸ ψεύδεσθαι καὶ ἐπιορκεῖν ὥσπερ ἐκείνῳ καλόν, πάλαι
ἂν ἐπ’ αὐτὸν ὑμεῖς ἐπορεύεσθε, νῦν δὲ τοῦτο μὲν οὐκ ἂν
ποιήσαιτε ὑμῶν ἕνεκ’ αὐτῶν, εὔχεσθε δὲ πᾶσι τοῖς θεοῖς
τὴν αὐτὴν λαβεῖν παράνοιαν ἐκεῖνον ἤνπερ ποτὲ τοὺς προγό-
νους αὐτοῦ. καὶ ταῦτ’ ἂν ἐπίῃ σκοπεῖν αὐτῷ, οὐκ ὀλιγώρως
ὑμᾶς βουλευομένους εὑρήσει. ἐκ μέν γε τῶν πρὸς τοὺς ἑαυτοῦ
προγόνους πολέμων σύνοιδε τὴν πόλιν εὐδαίμονα καὶ μεγάλην
γεγενημένην, ἐκ δὲ τῆς ἡσυχίας ἧς ἦγέ ποτε, οὐδεμιᾶς τῶν
Ἑλληνίδων πόλεων τοσοῦτον ὅσον νῦν ὑπεραίρουσαν. καὶ
μὴν καὶ τοὺς “Ελληνας ὁρᾷ δεομένους ἤτοι τινὸς ἑκουσίου ἢ
ἀκουσίου διαλλακτοῦ, τοῦτον δ’ αὑτὸν ἂν οἶδε φανέντ’ αὐτοῖς,

2 φοβώμεθα SA FY O : φοβούμεθα vulg. 5 ἂν post ἀδικεῖν add.
FBYO: om. SA ἀδικεῖν ἡμᾶς ἐκεῖνον secl. Blass ἐκεῖνον
ἀδίκημ’ ἂν ἔθηκα S FBYO: ἔθηκα ἐκεῖνον vulg. 12 πείσονται
SFl vind. 1 (cf. schol.): πείσετε vulg. 16 οἷ ’Έλληνες καὶ
Ἀθηναῖοι secl. Weil οἱ ante Ἀθηναῖοι add. vulg.: orn. S AYO
25 ἧς S: ἣν vulg. ποτε SF: πρὸ τούτων vulg.: πρὸ τοῦ YO

S γρ.

[188]

38

[189]

39

40

