xvm] ΠΕΡΙ ΤΟΎ ΣΤΕΦΑΝΟΎ

Ἐρέτριαν, πολλὰ δ’ αὐτὸς ὁ Φίλιππος ὥστε ταῦθ’ ὑπάρχειν
ἐφ’ ὑμᾶς αὐτῷ, καὶ περὶ τῶν ἄλλων μηδὲν ἐξελέγχεσθαι
μηδ’ ἃ ποιῶν ἠδίκει μηδέν’ ἐξετάζειν πανταχοῦ, οὐδεὶς
ἀγνοεῖ, καὶ πάντων ἥκιστα σύ· οἱ γὰρ παρὰ τοῦ Κλειτάρχου

5 καὶ τοῦ Φιλιστίδου τότε πρέσβεις δεῦρ’ ἀφικνούμενοι παρὰ
σοὶ κατέλυον, Αἰσχίνη, καὶ σὺ προύξένεις αὐτῶν· οὓς ἡ
μὲν πόλις ὡς ἐχθροὺς καὶ οὔτε δίκαι’ οὔτε συμφέροντα
λέγοντας ἀπήλασε, σοὶ δ’ ἦσαν φίλοι. οὐ τοίνυν ἐπράχθη
τούτων οὐδέν, ὦ βλασφημῶν περὶ ἐμοῦ καὶ λέγων ὡς σιωπῶ

10 μὲν λαβών, βοῶ δ’ ἀναλώσας. ἀλλ’ οὐ σύ, ἀλλὰ βοᾷς
μὲν ἔχων, παύσει δ’ οὐδέποτ’ ἐὰν μή σ’ οὗτοι παύσωσιν
ἀτιμώσαντες τήμερον. στεφανωσάντων τοίνυν ὑμῶν ἔμ’
ἐπὶ τούτοις τότε, καὶ γράψαντος Ἀριστονίκου τὰς αὐτὰς
συλλαβὰς ἅσπερ οὑτοσὶ Κτησιφῶν νῦν γέγραφε, καὶ ἀναρ-

15 ρηθέντος ἐν τῷ θεάτρῳ τοῦ στεφάνου, καὶ δευτέρου κηρύ-
γματος ἤδη μοι τούτου γιγνομένου, οὔτ’ ἀντεῖπεν Αἰσχίνης
παρὼν οὔτε τὸν εἰπόντ’ ἐγράψατο. Καί μοι λέγε καὶ τοῦτο
τὸ ψήφισμα λαβών.

ΨΗΦΙΣΜΑ.

20 [Ἐπὶ Χαιρώνδου “Ηγήμονος ἄρχοντος, γαμηλιῶνος ἕκτῃ
ἀπιόντος, φυλῆς πρυτανευούσης Λεοντίδος, Ἀριστόνικος Φρεάρ-
ριος εἶπεν· ἐπειδὴ Δημοσθένης Δημοσθένους Παιανιεὺς πολλὰς
καὶ μεγάλας χρείας παρέσχηται τῷ δήμῳ τῷ Ἀθηναίων, καὶ
πολλοῖς τῶν συμμάχων καὶ πρότερον καὶ ἐν τῷ παρόντι καιρῷ

25 βεβοήθηκε διὰ τῶν ψηφισμάτων, καί τινας τῶν ἐν τῇ Εὐβοίᾳ
πόλεων ἠλευθέρωκε, καὶ διατελεῖ εὔνους ὢν τῷ δήμῳ τῷ Ἀθηναίων,
καὶ λέγει καὶ πράττει ὅ τι ἂν δύνηται ἀγαθὸν ὑπέρ τε αὐτῶν
Ἀθηναίων καὶ τῶν ἄλλων εΕλλήνων, δεδόχθαι τῇ βουλῇ καὶ
τῷ δήμῳ τῷ Ἀθηναίων ἐπαινέσαι Δημοσθένην Δημοσθένους

30 Παιανιέα καὶ στεφανῶσαι χρυσῷ στεφάνῳ, καὶ ἀναγορεῦσαι

2 ἐξελέγχεσθαι SL vulg.: ἐλέγχεσθαι AY Bekk. Anecd. p. 147
9 καὶ λέγων del. Cobet, cs. xix § 119 10 γε post σύ add. vulg. :
om. S solus 12 ἀτιμάσαντες Ο, cf. xix 262 15-16 καὶ
δευτέρου . . . γιγνομένου Secl. Lipsius 17 εἰπόντ’] ἀντειπόντα S L
20 Χαιρώνδου del. Dobree 23 et 26 τῷ Ἀθηναίων S: τῶν
Ἀθηναίων vulg.

16*

[252]

82

[253]

83

