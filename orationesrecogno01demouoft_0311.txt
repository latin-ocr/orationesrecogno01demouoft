xvm] ΠΕΡΙ ΤΟΎ ΣΤΕΦΑΝΟΎ

συνῄδεις ἀδικοῦντι, ἐν οἷς δ’ ἠτύχησαν οἱ ἄλλοι, θρασὺς ὣν
ὑφ’ ἁπάντων ὦψαι. -καίτοι ὅστις χιλίων πολιτῶν ἀπο-
θανόντων ἐθάρρησε, τί οὗτος παθεῖν ὑπὸ τῶν ζώντων δίκαιός
ἐστιν,· πολλὰ τοίνυν ἕτερ’ εἰπεῖν ἔχων περὶ αὐτοῦ παρα-
5 λείψω· οὐ γὰρ ὅσ’ ἂν δείξαιμι προσόντ’ αἰσχρὰ τούτῳ καὶ
ὀνείδη, πάντ’ οἶμαι δεῖν εὐχερῶς λέγειν, ἀλλ’ ὅσα μηδὲν
αἰσχρόν ἐστιν εἰπεῖν ἐμοί.
Ἐξέτασον τοίνυν παρ’ ἄλληλα τὰ σοὶ κάμοὶ βεβιωμένα,
πράως, μὴ πικρῶς, Αἰσχίνη· εἶτ’ ἐρώτησον τουτουσὶ τὴν
10 ποτέρου τύχην ἂν ἕλοιθ’ ἕκαστος αὐτῶν. ἐδίδασκες γράμ-
ματα, ἐγὼ δ’ ἐφοίτων. ἐτέλεις, ἐγὼ δ’ ἐτελούμην. ἐγραμ-
μάτευες, ἐγὼ δ’ ἠκκλησίαζον. ἐτριταγωνίστεις, ἐγὼ δ’
ἐθεώρουν. ἐξέπιπτες, ἐγὼ δ’ ἐσύριττον. ὑπὲρ τῶν ἐχθρῶν
πεπολίτευσαι πάντα, ἐγὼ δ’ ὑπὲρ τῆς πατρίδος. ἐῶ τᾶλλα,
15 ἀλλὰ νυνὶ τήμερον ἐγὼ μὲν ὑπὲρ τοῦ στεφανωθῆναι δοκιμά-
ζομαι, τὸ δὲ μηδ’ ὁτιοῦν ἀδικεῖν ἀνωμολόγημαι, σοὶ δὲ συκο-
φάντῃ μὲν εῖναι δοκεῖν ὑπάρχει, κινδυνεύεις δ’ ε’ίτε δεῖ σ’
ἔτι τοῦτο ποιεῖν, εἴτ’ ἤδη πεπαῦσθαι μὴ μεταλαβόντα τὸ
πέμπτον μέρος τῶν ψήφων. ἀγαθῇ γ’, οὐχ ὁρᾷς,· τύχῃ
20 συμβεβιωκὼς τῆς ἐμῆς κατηγορεῖς.
Φέρε δὴ καὶ τὰς τῶν λῃτουργιῶν μαρτυρίας ῶν λελῃτούρ-
γηκα ὑμῖν ἀναγνῶ. παρ’ ἃς παρανάγνωθι καὶ σύ μοι τὰς
ῥήσεις ἃς ἐλυμαίνου,

ἥκω νεκρῶν κευθμῶνα καὶ σκότου πύλας
25 καὶ
κακαγγελεῖν μὲν ’ίσθι μὴ θέλοντά με,

καὶ ’κακὸν κακῶς σε’ μάλιστα μὲν οἱ θεοί, ἔπειθ’ οὗτοι

11 post ἐτελούμην add. ἐχόρευες, ἐγὼ δ’ ἐχορήγουν vulg.: om.

SL1 rhetores 20 ὡς φαύλης post ἐμῆς add. vulg.: om. SL¹
soli 22 παρ’ ἃς S LlQ: πάσας vulg. post παρανάγνωθι
add. δὴ ΑΟ Β; δ’ ἡμῖν vulg.: om. SLFQ 24 νεκρῶν 5¹:
λιπὼν L vulg.: λοιπὸν Vind. 1 26 κακαγγελεῖν ΒΥ; κάκ’

ἀγγελεῖν vulg.: κακ’ ἀγγέλλειν SA corn: κακαγγέλλειν LAQ‚
cf. ξ 323, xix 59, 209

[314]

264

[315]

265

266

267

