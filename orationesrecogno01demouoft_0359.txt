m] ΠΕΡι ΤΗΣ ΠΑΡΑΠΡΕΣΒΕΙΑΣ , [370]

τούτων γ’ ἀφεῖται καὶ οὐδὲν αὐτὸν δεῖ λέγειν· περὶ γὰρ
τῶν ἀμφισβητουμένων καὶ τοὺς μάρτυρας παρέχεσθαι καὶ
τὰ τεκμήρια δεῖ λέγειν τὸν φεύγοντα, οὐ τὰ ὁμολογούμεν’
ἀπολογούμενον ἐξαπατᾶν. ὅπως τοίνυν περὶ τοῦ πολέμου

5 μηδὲν ἐρεῖς· οὐδεὶς γὰρ οὐδὲν αἰτιᾶται περὶ αὐτοῦ σε. μετὰ 93
ταῦτ’ εἰρήνην τινὲς ἡμᾶς ἔπειθον ποιήσασθαι· ἐπείσθημεν·
πρέσβεις ἐπέμψαμεν· ἤγαγον οὗτοι δεῦρο τοὺς ποιησομένους
τὴν εἰρήνην. πάλιν ἐνταῦθα περὶ τούτου μέμφεταί τις
Αἰσχίνην,· φησί τις εἰσηγήσασθαι τοῦτον εἰρήνην, ἢ ἀδικεῖν

10 ὅτι δεῦρ’ ἤγαγε τοὺς ποιησομένους; οὐδὲ εἷς. οὔκουν οὐδ’
ὑπὲρ αὐτοῦ τοῦ ποιήσασθαι τὴν πόλιν εἰρήνην οὐδὲν αὐτῷ [371]
λεκτέον· οὐ γὰρ οὗτος αἴτιος. (τί οῦν, ἄνθρωπε, λέγεις,’ 94
εἴτις ἔροιτό με, ‘ καὶ πόθεν ἄρχει κατηγορεῖν;’ ὅθεν, ὦ ἄν-
δρες Ἀθηναῖοι, βουλευομένων ὑμῶν, οὐ περὶ τοῦ εἰ ποιητέον

15 εἰρήνην ἦ μή (ἐδέδοκτο γὰρ ἤδη τοῦτό γε) ἀλλ’ ὑπὲρ τοῦ
ποίαν τινά, τοῖς τὰ δίκαια λέγουσιν ἀντειπὼν τῷ μισθοῦ
γράφοντι συνεῖπε δῶρα λαβών, καὶ μετὰ ταῦτ’ ἐπὶ τοὺς
ὅρκους αἱρεθείς, ὧν μὲν ὑμεῖς προσετάξατε, οὐδ’ ὁτιοῦν
ἐποίησε, τοὺς δ’ ἐπὶ τοῦ πολέμου διασωθέντας ἀπώλεσε τῶν

20 συμμάχων, καὶ τηλικαῦτα καὶ τοιαῦτ’ ἐψεύσαθ’ ἡλίκ’ οὐδεὶς
πώποτ’ ἄλλος ἀνθρώπων οὔτε πρότερον οὔθ’ ὕστερον. τὸ
μὲν γὰρ ἐξ ἀρχῆς ἄχρι τοῦ λόγου τυχεῖν Φίλιππον ὑπὲρ
τῆς εἰρήνης, Κτησιφῶν καὶ Ἀριστόδημος τὴν πρώτην ἔφερον
τοῦ φενακισμοῦ, ἐπειδὴ δ’ εἰς τὸ πράττειν ἤδη τὰ πράγμαθ’

25 ἧκεν, Φιλοκράτει καὶ τούτῳ παρέδωκαν, δεξάμενοι δ’ οὗτοι
πάντ’ ἀπώλεσαν. εἶτ’ ἐπειδὴ δεῖ λόγον καὶ δίκην ὑπέχειν 95
τῶν πεπραγμένων, ὤν, οἶμαι, πανοῦργος οὗτος καὶ θεοῖς

7 ποιησομένους] σπεισομένους omisso τὴν εἰρήνην Herwerden
9 φησί SO Y corr. : φήσει L vulg„ cf. 5 31 10 ποιησομένους]
σπεισομένους Herwerden 13 εἴ τις ἔροιτό με secl. Cobet 14 εἰ
vulg. : ἢ S LQ 16 ’γὰρ post τοῖς add. L vulg. z om. S λέγουσιν
S L¹ Y : γράφουσιν vulg. 20 καὶ τοιαῦτ’ om. F O Q t add. S L
vulg. 21 ἄλλος om. A 23 τὴν ἀρχὴν ante τὴν πρώτην add.
SL vulg.: orn. S γρ. Q γρ. Α Harpocr. §.xz Κτησιφῶν, cs. schol.
p. 115, 19 ad. or. iii 2 τὴν πρώτην ἔφερον] τὰ πρῶτ’ ἐφέροντο Cobet
25 δεξάμενοι S vulg. : ἐκδεξάμενοι LA: ἀναδεξάμενοι S γρ.

