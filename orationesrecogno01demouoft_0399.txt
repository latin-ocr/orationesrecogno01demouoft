x1x] ΠΕΡΙ ΤΗΣ ΠΑΡΑΠΡΕΣΒΕῙΑΣ [416]

τὸν μὴ τὰ δίκαια ψηφισάμενον. παρ’ ὧν κρεῖττόν ἐστιν 240
ἑκάστῳ τὰς ἀγαθὰς ἐλπίδας τοῖς παισὶ καὶ ἑαυτῷ, τὰ δίκαια
γνόντα καὶ τὰ προσήκοντα, περιποιήσασθαι ἦ τὴν ἀφανῆ
καὶ ἄδηλον τούτοις χάριν καταθέσθαι, καὶ ἀφεῖναι τοῦτον ὃς

5 αὐτὸς ἑαυτοῦ καταμεμαρτύρηκεν. τίνα γάρ, Αἰσχίνη, μάρτυρα
μείζω παράσχωμαι τοῦ πολλὰ καὶ δεινὰ πεπρεσβεῦσθαί σοι

ἢ σὲ κατὰ σαυτοῦ; ὃς γὰρ ᾠήθης χρῆναι τὸν φανερόν τι
ποιῆσαι βουληθέντα τῶν σοὶ πεπρεσβευμένων τηλικαύτῃ καὶ
τοιαύτῃ συμφορᾷ περιβαλεῖν, δῆλον ὅτι δεινὸν ἄν τι παθεῖν

10 σαυτὸν ἤλπιζες, εἰ πύθοινθ’ οὗτοι τὰ πεπραγμένα σοι.

Τοῦτο τοίνυν, ἄνπερ ὑμεῖς εὖ φρονῆτε, καθ’ αὑτοῦ συμβή- 241
σεται τούτῳ πεπρᾶχθαι, οὐ μόνον κατὰ τοῦθ’ ὅτι παμμέγεθες
σημεῖόν ε’στι τῶν πεπρεσβευμένων, ἀλλ’ ὅτι καὶ κατηγορῶν
ἐκείνους τοὺς λόγους εἶπεν οἳ κατ’ αὐτοῦ νῦν ὑπάρχουσιν· δι

ῐ5 γὰρ ὡρίσω σὺ δίκαια, ὅτε Τίμαρχον ἔκρινες, ταύτὰ δήπου
ταῦτα καὶ κατὰ σοῦ προσήκει τοῖς ἄλλοις ἰσχύειν. ἔλεγεν 242
τοίνυν τότε πρὸς τοὺς δικαστὰς ὅτι ίἀπολογήσεται δὲ Δημο-
σθένης ὑπὲρ αὐτοῦ, καὶ κατηγορήσει τῶν ἐμοὶ πεπρεσβευμένων·
εἶτ’, ἐὰν ὑμᾶς ἀπαγάγῃ τῷ λόγῳ, νεανιεύσεται καὶ περιιὼν ἐρεῖ·

20 πῶς τι τοὺς δικαστὰς ἀπαγαγὼν ἀπὸ τῆς ὑποθέσεως ᾠχόμην
τὸ πρᾶγμ’ αὐτῶν ὑφελόμενος; ’ μὴ σύ γε, ἀλλ’ ὑπὲρ ὧν ἀγω-
νίζει, περὶ τούτων ἀπολογοῦ· τότε δ’, ἡνίκ’ ἐκεῖνον ἔκρινες,
ἐξῆν σοι κατηγορεῖν καὶ λέγειν ὅ τι ἐβούλου.

Ἀλλὰ μὴν καὶ ἔπη τοῖς δικασταῖς ἔλεγες, οὐδένα μάρτυρ’ 243

25 ἔχων ἐφ’ οἷς ἔκρινες τὸν ἄνθρωπον παρασχέσθαι· [417]

φήμη δ’ οὔ τις πάμπαν ἀπόλλυται, ἥντινα λαοὶ
πολλοὶ φημίξωσι· θεός νύ τίς ἐστι καὶ αὐτή.

οὐκοῦν, Αἰσχίνη, καὶ σὲ πάντες οὗτοι χρήματ’ ἐκ τῆς πρε·
σβείας φασὶν εἰληφέναι, ὥστε καὶ κατὰ σοῦ δήπουθεν ‘ φήμη
30 δ’ οὕ τις πάμπαν ἀπόλλυται, ἥντινα λαοὶ πολλοὶ φημίξωσιν.’

14 ὑπάρχουσιν S I. Y: ὕπᾶρξουσιν vulg. 20 πῶς τι Cobet : πῶς;
τί; vulg. schol. : πῶς τι; Voemel 24 ἔπη Weil curn P corn, cs.
schol. p. 435. 19: ἐπὶ codd. cett.

DEMOSTH , νοι, 1. 26

