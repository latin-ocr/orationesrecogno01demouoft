1x] ΚΑΤΑ ΦΙΛΙΠΠΟΥ Γ [126]

σεως ἐνέδειξεν ὡς προδότην τὸν Φιλιστίδην καὶ τοὺς μετ’
αὐτοῦ, αἰσθόμενος ἃ πράττουσιν. συστραφέντες δ’ ἄνθρωποι
πολλοὶ καὶ χορηγὸν ἔχοντες Φίλιππον καὶ πρυτανευόμενοι
ἀπάγουσι τὸν Εὐφραῖον εἰς τὸ δεσμωτήριον, ὡς συνταράτ-

5 τοντα τὴν πόλιν. ὁρῶν δὲ ταῦθ’ ὁ δῆμος ὁ τῶν Ὠρειτῶν, 61
ἀντὶ τοῦ τῷ μὲν βοηθεῖν, τοὺς δ’ ἀποτυμπανίσαι, τοῖς μὲν
οὐκ ὠργίζετο, τὸν δ’ ἐπιτήδειον ταῦτα παθεῖν ἔφη καὶ ε’πέ-
χαιρεν. μετὰ ταῦθ’ οἱ μὲν ἐπ’ ἐξουσίας ὁπόσης ἐβούλοντ’
ἔπραττον ὅπως ἡ πόλις ληφθήσεται, καὶ κατεσκευάζοντο τὴν

10 πρᾶξιν· τῶν δὲ πολλῶν εἴ τις αἴσθοιτο, ἐσίγα καὶ κατεπέ-
πληκτο, τὸν Εὐφραῖον οἷ’ ἔπαθεν μεμνημένοι. οὕτω δ’
ἀθλίως διέκειντο, ὥστ’ οὐ πρότερον ἐτόλμησεν οὐδεὶς τοιού-
του κακοῦ προσιόντος ῥῆξαι φωνήν, πρὶν διασκευασάμενοι
πρὸς τὰ τείχη προσῇσαν οἱ πολέμιοι· τηνικαῦτα δ’ οἱ μὲν

15 ἠμύνοντο, οἱ δὲ προύδίδοσαν. τῆς πόλεως δ’ οὕτως ἁλούσης 62
αἰσχρῶς καὶ κακῶς οἱ μὲν ἄρχουσι καὶ τυραννοῦσι, τοὺς τότε [127]
σῴζοντας ἑαυτοὺς καὶ τὸν Εὐφραῖον ἑτοίμους ὁτιοῦν ποιεῖν
ὄντας τοὺς μὲν ἐκβαλόντες, τοὺς δ’ ἀποκτείναντες, ὁ δ’ Εὐ-
φραῖος ἐκεῖνος ἀπέσφαξεν ἑαυτόν, ἔργῳ μαρτυρήσας ὅτι καὶ

20 δικαίως καὶ καθαρῶς ὑπὲρ τῶν πολιτῶν ἀνθειστήκει Φιλίππῳ.

Τί οὗν ποτ’ α’ίτιον, θαυμάζετ’ ἴσως, τὸ καὶ τοὺς Ὀλυν- 63
θίους καὶ τοὺς Ἐρετριέας καὶ τοὺς Ὠρείτας ἥδιον πρὸς τοὺς
ὑπὲρ Φιλίππου λέγοντας ἔχειν ἦ τοὺς ὑπὲρ αὑτῶν; ὅπερ
καὶ παρ’ ὑμῖν, ὅτι τοῖς μὲν ὑπὲρ τοῦ βελτίστου λέγουσιν

25 οὐδὲ βουλομένοις ἔνεστιν ε’νίοτε πρὸς χάριν οὐδὲν εἰπεῖν·
τὰ γὰρ πράγματ’ ἀνάγκη σκοπεῖν ὅπως σωθήσεται· οἱ δ’ ἐν
αὐτοῖς οῖς χαρίζονται Φιλίππῳ συμπράττουσιν. εἰσφέρειν 64
ἐκέλευον, οἱ δ’ οὐδὲν δεῖν ἔφασαν· πολεμεῖν καὶ μὴ πιστεύειν,
οἱ δ’ ἄγειν εἰρήνην, ἕως ἐγκατελήφθησαν. τᾶλλα τὸν αὐτὸν

3 παρ’ ἐκείνου post πρυτανευόμενοι add. vulg: om. Sl L¹ 11 μεμνη-
μένοι S L F: μεμνημένος vulg. 15 πόλεως δ’ Α Y: δὲ πόλεως S L
vulg. 19 καὶ ante δικαίως om. vulg, : add. 5 L Y 21 ποτ’
αἴτιον] τὸ αἴτιον A: ποτέ ταῖτιον Dobree‚ cs. ξ 36 τὸ ὅ LA F: τοῦ
Υῑῑιὲη Cf· Viii 56 29 ἐγκατελήφθησαν] ἐγκατελείφθησαν S vind. 1

DEMOSTH.. voL. 1. 8

