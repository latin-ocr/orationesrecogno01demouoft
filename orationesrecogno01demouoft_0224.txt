[213] ,

[214]

10

11

[ΔΗΜΟΣΘΕΝΟὙΣ] [xm

πρὶν τὰς συνθήκας γενέσθαι ἐτυράννουν Μεσσηνίων οἱ Φι-
λιάδου παῖδες· διὸ καὶ καταγαγεῖν τὸν Ἀλέξανδρον αὐτούς.
ἀλλὰ καταγέλαστος ὁ λόγος, τοὺς μὲν ἐκ Λέσβου τυράννους,
οἷον ἐξ Ἀντίσσης καὶ Ἐρέσου, ἐκβαλεῖν ὡς ἀδικήματος
ὄντος τοῦ πολιτεύματος, τοὺς πρὸ τῶν ὁμολογιῶν τυραν- 5
νήσαντας, ἐν δὲ Μεσσήνῃ μηδὲν οἴεσθαι διαφέρειν, τῆς αὐτῆς
δυσχερείας ὑπαρχούσης. ἔπειτα καὶ ἐπιτάττει ἡ συνθήκη
εὐθὺς ἐν ἀρχῇ ἐλευθέρους εἶναι καὶ αὐτονόμους τοὺς ’Έλ-
ληνας. διὸ καὶ πῶς οὐχ ὑπεράτοπον, ἡγεῖσθαι μὲν τῶν
συνθηκῶν τὸ αὐτονόμους εῖναι καὶ ἐλευθέρους, τὸν δ’ εἷς 10
δουλείαν ἀγαγόντα μὴ οἴεσθαι τάναντία ταῖς κοιναῖς ὁμο-
λογίαις διαπεπρᾶχθαι; οὐκοῦν ἀναγκαῖόν ἐστιν ἡμῖν, ὦ
ἄνδρες Ἀθηναῖοι, εἴπερ ταῖς συνθήκαις καὶ τοῖς ὅρκοις
ἐμμενοῦμεν καὶ τὰ δίκαια ποιήσομεν, ἐφ’ ἃ ὑμᾶς παρακα-
λοῦσι, καθάπερ ἄρτι εἶπον, λαβοῦσι τὰ ὅπλα στρατεύεσθαι 15
ἐπὶ τοὺς παραβεβηκότας μετὰ τῶν βουλομένων. ἢ νομίζετε
τὸν μὲν καιρόν ποτ’ ἰσχύειν καὶ ἄνευ τοῦ δικαίου τὸ συμφέρον
πράττειν· νυνὶ δ’, ὅτ’ εἰς ταύτὸν τὸ δίκαιον ἅμα καὶ ὁ καιρὸς
καὶ τὸ συμφέρον συνδεδράμηκεν, ἄλλον ἄρα τινὰ χρόνον
ἀναμενεῖτε τῆς ἰδίας ἐλευθερίας ἅμα καὶ τῆς τῶν ἄλλων 20
Ἑλλήνων ἀντιλαβέσθαι,·

Ἐπ’ ἄλλο δὲ δίκαιον ἔρχομαι τῶν κατὰ τὰς συνθήκας.
ἔστι γὰρ γεγραμμένον, ἐάν τινες τὰς πολιτείας τὰς παρ’
ἑκάστοις οὔσας, ὅτε τοὺς ὅρκους τοὺς περὶ τῆς εἰρήνης
ὤμνυσαν, καταλύωσι, πολεμίους εῖναι πᾶσι τοῖς τῆς εἰρήνης 25
μετέχουσιν. σκέψασθε δ’, ὦ ἄνδρες Ἀθηναῖοι, ὅτι Ἀχαιοὶ
μὲν οἱ ἐν Πελοποννήσῳ ἐδημοκρατοῦντο, τούτων δ’ ἐν Πελ-
λήνῃ νῦν καταλέλυκε τὸν δῆμον ὁ Μακεδὼν ἐκβαλὼν τῶν
πολιτῶν τοὺς πλείστους, τὰ δ’ ἐκείνων τοῖς οἰκέταις δέδωκε,
Χαίρωνα δὲ τὸν παλαιστὴν τύραννον ἐγκατέστησεν. ἡμεῖς 30

1 Μεσσηνίων vulg. et Anecd. Bekk. p. 174: Μεσσήνην S solus
2 καταγαγεῖν Cobet: κατάγειν codd. 11 ἀγαγόντα S: ἀναγαγόντα

Α : ἄγοντα vulg. 17 ποτ’] τότε S 23 post γεγραμμένον
desinit eod. S 25 καταλύωσι Α ῖ καταλύσωσι vulg.

