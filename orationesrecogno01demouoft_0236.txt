[227] ΔΗΜοΣΘΕκιηἚ ῙΧΠΠ

πρῶτον μέν, ὅσην εὔνοιαν ἔχων ἐγὼ διατελῶ τῇ τε πόλει
[228] καὶ πᾶσιν ὑμῖν, τοσαύτην ὑπάρξαι μοι παρ’ ὑμῶν εἷς του-
τονὶ τὸν ἀγῶνα, ἔπειθ’ ὅ τι μέλλει συνοίσειν καὶ πρὸς
εὐδοξίαν κοινῇ καὶ πρὸς εὐσέβειαν ἑκάστῳ, τοῦτο παρα-
στῆσαι πᾶσιν ὑμῖν περὶ ταυτησὶ τῆς γραφῆς γνῶναι. 5

9 Εἰ μὲν οὖν περὶ ὧν ἐδίωκε μόνον κατηγόρησεν Αἰσχίνης,
κάγὼ περὶ αὐτοῦ τοῦ προβουλεύματος εὐθὺς ἂν ἀπελογούμην·
ἐπειδὴ δ’ οὐκ ἐλάττω λόγον τᾶλλα διεξιὼν ἀνήλωκε καὶ
τὰ πλεῖστα κατεψεύσατό μου, ἀναγκαῖον εἶναι νομίζω καὶ
δίκαιον ἅμα βραχέ’, ὦ ἄνδρες Ἀθηναῖοι, περὶ τούτων εἰπεῖν 10
πρῶτον, ἵνα μηδεὶς ὑμῶν τοῖς ἔξωθεν λόγοις ἠγμένος ἀλλο-
τριώτερον τῶν ὑπὲρ τῆς γραφῆς δικαίων ἀκούῃ μου.

10 Περὶ μὲν δὴ τῶν ἰδίων ὅσα λοιδορούμενος βεβλασφήμηκεν
περὶ ἐμοῦ, θεάσασθ’ ὡς ἁπλᾶ καὶ δίκαια λέγω. εἰ μὲν
’ίστε με τοιοῦτον οἷον οὗτος ιἠτιόιτο (οὐ γὰρ ἄλλοθί που ¹5
βεβίωκ’ ἢ παρ’ ὑμῖν), μηδὲ φωνὴν ἀνάσχησθε, μηδ’ εἰ
πάντα τὰ κοινὰ ὑπέρευ πεπολίτευμαι, ἀλλ’ ἀναστάντες
καταψηφίσασθ’ ἤδη· εἰ δὲ πολλῷ βελτίω τούτου καὶ ἐκ
βελτιόνων, καὶ μηδενὸς τῶν μετρίων, ἵνα μηδὲν ἐπαχθὲς
λέγω, χείρονα καὶ ἐμὲ καὶ τοὺς ἐμοὺς ὑπειλήφατε καὶ 20
γιγνώσκετε, τούτῳ μὲν μηδ’ ’ὑπὲρ τῶν ἄλλων πιστεύετε
(δῆλον γὰρ ὡς ὁμοίως ἅπαντ’ ἐπλάττετο), ἐμοὶ δ’, ἣν παρὰ
πάντα τὸν χρόνον εὔνοιαν ἐνδέδειχθ’ ἐπὶ πολλῶν ἀγώνων

11 τῶν πρότερον, καὶ νυνὶ παράσχεσθε. κακοήθης δ’ ὤν,
Αἰσχίνη, τοῦτο παντελῶς εὔηθες ᾠήθης, τοὺς περὶ τῶν 25
πεπραγμένων καὶ πεπολιτευμένων λόγους ἀφέντα με πρὸς
τὰς λοιδορίας τὰς παρὰ σοῦ τρέψεσθαι. οὐ δὴ ποιήσω

[229] τοῦτο· οὐχ οὕτω τετύφωμαι· ἀλλ’ ὑπὲρ μὲν τῶν πεπολι-
τευμένων ἃ κατεψεύδου καὶ διέβαλλες ἐξετάσω, τῆς δὲ

1 τε om. Sl L 2 παρ’ ὑμῶν om. S¹ L¹ 4 παραστῆσαι SL¹‚

cs. schol. p. 266, 22 τ παραστῆσαι τοὺς θεοὺς vulg. : παραστῆναι Bekker

10 εἰπεῖν ante πρῶτον 5¹ L: post πρῶτον vulg. 18 τούτου secl.
Rosenberg‚ cs. ξ 197 24 γεγενημενων post πρότερον add. vulg:

om. S L¹A 29 αὐτίκα ante ἐξετάσω vulg. : post ἐξετάσω al. : om.

SLFQY

