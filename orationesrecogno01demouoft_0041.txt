1] οΛΎΝΘιΑΚοΣ Α [14]

ἐκείνου χώραν κακῶς ποιεῖν καὶ τριήρεσι καὶ στρατιώταις
ἑτέροις· εἰ δὲ θατέρου τούτων ὀλιγωρήσετε, ὀκνῶ μὴ μάταιος 18
ἡμῖν ἡ στρατεία γένηται. εἴτε γὰρ ὑμῶν τὴν ἐκείνου κακῶς
ποιούντων, ὑπομείνας τοῦτ’ ’Όλυνθον παραστήσεται, ῥαδίως

5 ἐπὶ τὴν οἰκείαν ἐλθὼν ἀμυνεῖται· εἴτε βοηθησάντων μόνον
ὑμῶν εἰς ’Όλυνθον, ἀκινδύνως ὁρῶν ἔχοντα τὰ οἴκοι, προσ-
καθεδεῖται καὶ προσεδρεύσει τοῖς πράγμασι, περιέσται τῷ
χρόνῳ τῶν πολιορκουμένων. δεῖ δὴ πολλὴν καὶ διχῇ τὴν
βοήθειαν εῖναι.

10 Καὶ περὶ μὲν τῆς βοηθείας ταῦτα γιγνώσκω· περὶ δὲ 19
χρημάτων πόρου, ἔστιν, ὦ ἄνδρες Ἀθηναῖοι, χρήμαθ’ ὑμῖν,
ἔστιν ὅσ’ οὐδενὶ τῶν ἄλλων ἀνθρώπων [aa-paramum& ταῦτα
δ’ ὑμεῖς οὕτως ὡς βούλεσθε λαμβάνετε., εἰ μὲν οὖν ταῦτα
τοῖς στρατευομένοις ἀποδώσετε, οὐδενὸς ὑμῖν προσδεῖ πόρου,

15 εἰ δὲ μή, προσδεῖ, μᾶλλον δ’ ἅπαντος ἐνδεῖ τοῦ πόρου, ‘ τί
οῧν; ’ ἄν τις εἴποι, ‘ σὺ γράφεις ταῦτ’ εῖναι στρατιωτικά, ’ μα
Δί’ οὐκ ἔγωγε. ἐγὼ μὲν γὰρ ἡγοῦμαι στρατιώτας δεῖν καταό- 20
σκευασθῆναι [καὶ ταῦτ’ εῖναι στρατιωτικὰ] καὶ μίαν σύνταξιν
εἶναι τὴν αὐτὴν τοῦ τε λαμβάνειν καὶ τοῦ ποιεῖν τὰ δέοντα,

20 ὑμεῖς δ’ οὕτω πως ἄνευ πραγμάτων λαμβάνειν εἰς τὰς ἑορτάς.
ἔστι δὴ λοιπόν, οἶμαι, πάντας εἰσφέρειν, ἂν πολλῶν δέῃ, [15]
πολλά, ἂν ὀλίγων, ὀλίγα. δεῖ δὲ χρημάτων, καὶ ἄνευ τούτων
οὐδὲν ἔστι γενέσθαι τῶν δεόντων. λέγουσι δὲ καὶ ἄλλους
τινὰς ἄλλοι πόρους, ῶν ἕλεσθ’ ὅστις ὑμῖν συμφέρειν δοκεῖ·

25 192*ng ἐστὶ καιρός, ἀντιλάβεσθε τῶν πραγμάτων.

”’ ’Ἄξιον δ’ ἐνθυμηθῆναι καὶ λογίσασθαι τὰ πράγματ’ ἐν 21
ᾧ καθέστηκε νυνὶ τὰ Φιλίππου. οὔτε γάρ, ὡς δοκεῖ καὶ
φήσειέ τις ἃν μὴ σκοπῶν ἀκριβῶς, εὐτρεπῶς οὐδ’ ὡς ἂν
κάλλιστ’ αὐτῷ τὰ παρόντ’ ἔχει, οὔτ’ ἂν ἐξήνεγκε τὸν πόλεμόν

 

5 ἀμυνεῖται] ἀμῦναι S* 12 οὐδενὶ codd. (cf. xviii 23, xix 50):
οὐδέσι Dindorf, cf. v 5 στρατιωτικά secl. Madvig, Cobet 18 καὶ
. . . στρατιωτικά secl. Dobrce ταῦτ’ secl. Bekker 20 λαμβάνειν
S F B¹ : λαμβάνετε vulg. 24 συμφέρειν δοκεῖ S Β Y : ἂν συμφέρειν
δοκῇ vulg. 28 εὐτρεπῶς S B : εὐπρεπῶς vulg. 29 ἔχει Aug. 3 ι
ἔχηι S vulg, : ἔχοι al.

